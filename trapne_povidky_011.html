<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Surovec">
    <meta name="apple-mobile-web-app-capable" content="yes">
    <title>Surovec</title>
    <link rel="stylesheet" href="./style/style.min.css" media="screen" integrity="sha256-hlOuHd4yugRueb5cpVodghEy067q0Ot3cOXJsjA0yro=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Karel Čapek: Trapné povídky">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Trapné povídky">
    <meta property="og:title" content="Trapné povídky">
    <meta property="og:type" content="book">
    <meta property="og:book:author" content="Karel Čapek">
    <meta property="twitter:title" content="Karel Čapek: Trapné povídky">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./trapne_povidky_010.html">
    <link rel="next" href="./trapne_povidky_012.html">
    <meta name="nb-order" content="7">
    <link rel="self" href="trapne_povidky_011.html">
    <meta name="nb-identifier" content="capek-trapne-povidky-de7a2b1">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="4342" data-nb-chars="25670">
    <nav role="doc-toc">
      <ul class="plain section">
        <li><a href="trapne_povidky_005.html">Předmluva</a></li>
        <li><a href="trapne_povidky_006.html">Otcové</a></li>
        <li><a href="trapne_povidky_007.html">Tři</a></li>
        <li><a href="trapne_povidky_008.html">Helena</a></li>
        <li><a href="trapne_povidky_009.html">Na zámku</a></li>
        <li><a href="trapne_povidky_010.html">Peníze</a></li>
        <li><a href="trapne_povidky_011.html">Surovec</a></li>
        <li><a href="trapne_povidky_012.html">Košile</a></li>
        <li><a href="trapne_povidky_013.html">Uražený</a></li>
        <li><a href="trapne_povidky_014.html">Tribunál</a></li>
        <li><a href="trapne_povidky_015.html">Ediční poznámka</a></li>
        <li><a href="trapne_povidky_016.html">Život a doba spisovatele Karla Čapka v datech</a></li>
        <li><a href="trapne_povidky_017.html">První vydání knih Karla Čapka</a></li>
        <li><a href="trapne_povidky_018.html">Poznámky pod čarou</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./trapne_povidky_010.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="7"><span class="idea" data-nb-ref-number="1" id="idea1" data-nb-words="1" data-nb-chars="7">Surovec</span></h1>
        <section>
          <p class="chunk" data-nb-ref-number="2" data-nb-words="63" data-nb-chars="407"><span class="idea" data-nb-ref-number="2" id="idea2" data-nb-words="63" data-nb-chars="407">Účtárna zářící dvaceti žárovkami jako operační sál drnčela a&nbsp;otřásala se&nbsp;lomozem továrny; ale že&nbsp;už&nbsp;táhlo na&nbsp;šestou, úředníci vstávali a&nbsp;umývali si&nbsp;ruce. Tu&nbsp;zachrčel domácí telefon; účetní zvedl sluchátko a&nbsp;slyšel jediné slovo: Bliss. Zavěsiv sluchátko mrkl na&nbsp;mladého muže, který, opřen o&nbsp;pokladnu, svítě zlatými plombami žvanil se&nbsp;dvěma písařkami. Mladý muž ukázal všechny zuby, zahodil cigaretu a&nbsp;odešel.</span></p>
          <p class="chunk" data-nb-ref-number="3" data-nb-words="74" data-nb-chars="494"><span class="idea" data-nb-ref-number="3" id="idea3" data-nb-words="74" data-nb-chars="494">Bera skokem tři schody vyběhl do&nbsp;prvního patra. V&nbsp;předsíni nikdo. Bliss přešlapoval, zakašlal a&nbsp;pak pronikl dvojitými dveřmi do&nbsp;pracovny Pelikánovy. Viděl ředitele továrny stát u&nbsp;Pelikánova stolu, jako stojí voják u&nbsp;raportu. „Pardon,“ zavrčel honem a&nbsp;stáhl se&nbsp;nazpět. „Zůstat,“ letělo za&nbsp;ním. Ředitel v&nbsp;křečovitém tiku mžikal polovičkou obličeje, rozčilen samou pozorností; Pelikán psal a&nbsp;kousaje do&nbsp;doutníku mluvil přitom trhaně a&nbsp;koutkem. Najednou hodil perem a&nbsp;řekl: „Zítra ohlásíte výluku.“</span></p>
          <p class="chunk" data-nb-ref-number="4" data-nb-words="6" data-nb-chars="50"><span class="idea" data-nb-ref-number="4" id="idea4" data-nb-words="6" data-nb-chars="50">„To znamená stávku,“ poznamenal ředitel zasmušile.</span></p>
          <p class="chunk" data-nb-ref-number="5" data-nb-words="3" data-nb-chars="23"><span class="idea" data-nb-ref-number="5" id="idea5" data-nb-words="3" data-nb-chars="23">Pelikán pokrčil rameny.</span></p>
          <p class="chunk" data-nb-ref-number="6" data-nb-words="185" data-nb-chars="1168"><span class="idea" data-nb-ref-number="6" id="idea6" data-nb-words="185" data-nb-chars="1168">Ředitel vzrušeně mžikal tváří; měl patrně mnoho na&nbsp;srdci. Zatím Bliss diskrétně koukal do&nbsp;okna, aby nějak dal najevo, že&nbsp;tu&nbsp;vlastně není. Věděl dobře, oč&nbsp;jde; už&nbsp;rok sledoval veliký Pelikánův zápas o&nbsp;život. Německá soutěž vraždila den po&nbsp;dni tuto ohromnou řvoucí továrnu, která snad zítra utichne nadobro. Dělej co&nbsp;dělej, Němci byli o&nbsp;třicet procent lacinější. Je&nbsp;tomu rok, co&nbsp;Pelikán rozšířil továrnu a&nbsp;investoval bláznivé peníze do&nbsp;nových strojů, aby zlevnil výrobu; koupil nové patenty a&nbsp;počítal, že&nbsp;výroba stoupne o&nbsp;polovinu. Nestoupla vůbec; bylo cítit odpor dělníků. Tu&nbsp;vrhl se&nbsp;Pelikán na&nbsp;nového nepřítele, brutalizoval důvěrníky a&nbsp;vyhnal je&nbsp;z&nbsp;práce; tím vyvolal dvě zbytečné stávky, nakonec zvýšil mzdy a&nbsp;hleděl si&nbsp;koupit práci prémiemi. Náklad rostl nesmyslně, a&nbsp;práce ještě ubylo; tiché nepřátelství mezi dělníky a&nbsp;fabrikantem propukalo v&nbsp;otevřený souboj. Před týdnem zavolal Pelikán důvěrníky a&nbsp;nabídl dělnictvu podíl ze&nbsp;zisku; dusil se&nbsp;přitom záštím, ale mluvil náramně krásně: zvyšte výrobu, mějte trochu dobré vůle, a&nbsp;továrna bude napolo vaše. Důvěrníci odmítli. Tedy výluka, dobrá. Bliss věděl, že&nbsp;tím chce Pelikán jen nabrat dechu. Že&nbsp;se&nbsp;necítí poražen.</span></p>
          <p class="chunk" data-nb-ref-number="7" data-nb-words="9" data-nb-chars="60"><span class="idea" data-nb-ref-number="7" id="idea7" data-nb-words="9" data-nb-chars="60">„To znamená stávku,“ pokoušel se&nbsp;ředitel začít ještě jednou.</span></p>
          <p class="chunk" data-nb-ref-number="8" data-nb-words="14" data-nb-chars="70"><span class="idea" data-nb-ref-number="8" id="idea8" data-nb-words="14" data-nb-chars="70">„Bliss,“ křikl Pelikán, jako se&nbsp;volá na&nbsp;milého psa, a&nbsp;dal se&nbsp;do&nbsp;psaní.</span></p>
          <p class="chunk" data-nb-ref-number="9" data-nb-words="16" data-nb-chars="97"><span class="idea" data-nb-ref-number="9" id="idea9" data-nb-words="16" data-nb-chars="97">Ředitel se&nbsp;poroučel, váhaje jako ten, kdo by&nbsp;měl býti ještě zavolán zpátky; ale Pelikán neslyšel.</span></p>
          <p class="chunk" data-nb-ref-number="10" data-nb-words="38" data-nb-chars="207"><span class="idea" data-nb-ref-number="10" id="idea10" data-nb-words="38" data-nb-chars="207">Bliss opřel se&nbsp;tiše o&nbsp;skříň a&nbsp;čekal; usmíval se&nbsp;na&nbsp;své lesklé boty, na&nbsp;své nehty, na&nbsp;vzorec koberce… Jeho sladké židovské oči se&nbsp;mhouřily jako u&nbsp;blažené kočky, napolo uspané teplem a&nbsp;šustěním pera po&nbsp;papíře.</span></p>
          <p class="chunk" data-nb-ref-number="11" data-nb-words="8" data-nb-chars="58"><span class="idea" data-nb-ref-number="11" id="idea11" data-nb-words="8" data-nb-chars="58">„Pojedete do&nbsp;Německa,“ ozval se&nbsp;Pelikán nepřestávaje psát.</span></p>
          <p class="chunk" data-nb-ref-number="12" data-nb-words="4" data-nb-chars="24"><span class="idea" data-nb-ref-number="12" id="idea12" data-nb-words="4" data-nb-chars="24">„Kam?“ usmíval se&nbsp;Bliss.</span></p>
          <p class="chunk" data-nb-ref-number="13" data-nb-words="7" data-nb-chars="41"><span class="idea" data-nb-ref-number="13" id="idea13" data-nb-words="7" data-nb-chars="41">„Ke konkurenci. Podívat se… Vy&nbsp;víte nač.“</span></p>
          <p class="chunk" data-nb-ref-number="14" data-nb-words="100" data-nb-chars="630"><span class="idea" data-nb-ref-number="14" id="idea14" data-nb-words="100" data-nb-chars="630">Bliss se&nbsp;polichoceně usmál. Byl to&nbsp;průmyslový špion a&nbsp;rozený vyzvědač. Kdyby se&nbsp;byl našel státník, který by&nbsp;ho&nbsp;použil s&nbsp;jeho měkkou elegancí, úžasnou drzostí a&nbsp;dívčíma očima, byl by&nbsp;sloužil kterékoliv politice nebo zradě; takto však brousil po&nbsp;všech zemích, vpíjeje do&nbsp;svých přimhouřených, usměvavých očí tajemství průmyslových organizací, výroby, patentů a&nbsp;trhů, aby je&nbsp;prodával konkurenci. Byl s&nbsp;podivnou vděčností oddán Pelikánovi, který ho&nbsp;byl objevil v&nbsp;ubohé bídě polského utečence a&nbsp;postavil na&nbsp;nohy. Nyní chápal, že&nbsp;jde o&nbsp;to, zahrát špatný kousek německé soutěži; bylo to&nbsp;poprvé, že&nbsp;ho&nbsp;Pelikán sám požádal o&nbsp;takovou službu.</span></p>
          <p class="chunk" data-nb-ref-number="15" data-nb-words="10" data-nb-chars="62"><span class="idea" data-nb-ref-number="15" id="idea15" data-nb-words="10" data-nb-chars="62">„Do Německa,“ opakoval Bliss s&nbsp;úsměvem plným zlata. „Dál nic?“</span></p>
          <p class="chunk" data-nb-ref-number="16" data-nb-words="13" data-nb-chars="85"><span class="idea" data-nb-ref-number="16" id="idea16" data-nb-words="13" data-nb-chars="85">„Budete-li mít příležitost, proč ne,“ žvýkal Pelikán mezi zuby. „Ale vraťte se&nbsp;brzo.“</span></p>
          <p class="chunk" data-nb-ref-number="17" data-nb-words="25" data-nb-chars="158"><span class="idea" data-nb-ref-number="17" id="idea17" data-nb-words="25" data-nb-chars="158">Byla chvíle ticha. Bliss neslyšnými kroky přešel k&nbsp;oknu a&nbsp;díval se&nbsp;ven. Továrna, už&nbsp;umlklá, svítila velikými okny jako skleněný palác. Pelikán ustavičně psal.</span></p>
          <p class="chunk" data-nb-ref-number="18" data-nb-words="14" data-nb-chars="83"><span class="idea" data-nb-ref-number="18" id="idea18" data-nb-words="14" data-nb-chars="83">„Viděl jsem dnes ráno vaši paní,“ ozvalo se&nbsp;od&nbsp;okna hlasem bezúsměvným a&nbsp;stísněným.</span></p>
          <p class="chunk" data-nb-ref-number="19" data-nb-words="13" data-nb-chars="86"><span class="idea" data-nb-ref-number="19" id="idea19" data-nb-words="13" data-nb-chars="86">„Tak,“ vypustil Pelikán nehýbaje se; ale šustění pera náhle přestalo jako v&nbsp;očekávání.</span></p>
          <p class="chunk" data-nb-ref-number="20" data-nb-words="19" data-nb-chars="117"><span class="idea" data-nb-ref-number="20" id="idea20" data-nb-words="19" data-nb-chars="117">„Jela do&nbsp;Stromovky,“ mluvil Bliss neobraceje se. „Tam vystoupila a&nbsp;nechala se&nbsp;převézt do&nbsp;Troóje. V&nbsp;zámečku ji&nbsp;čekal…“</span></p>
          <p class="chunk" data-nb-ref-number="21" data-nb-words="6" data-nb-chars="34"><span class="idea" data-nb-ref-number="21" id="idea21" data-nb-words="6" data-nb-chars="34">„Kdo,“ ozval se&nbsp;Pelikán po&nbsp;chvíli.</span></p>
          <p class="chunk" data-nb-ref-number="22" data-nb-words="12" data-nb-chars="76"><span class="idea" data-nb-ref-number="22" id="idea22" data-nb-words="12" data-nb-chars="76">„Docent Ježek. Šli po&nbsp;navigaci… Paní plakala. U&nbsp;přívozu se&nbsp;zase rozloučili.“</span></p>
          <p class="chunk" data-nb-ref-number="23" data-nb-words="8" data-nb-chars="47"><span class="idea" data-nb-ref-number="23" id="idea23" data-nb-words="8" data-nb-chars="47">„O čem mluvili,“ řekl Pelikán jaksi bez otázky.</span></p>
          <p class="chunk" data-nb-ref-number="24" data-nb-words="15" data-nb-chars="81"><span class="idea" data-nb-ref-number="24" id="idea24" data-nb-words="15" data-nb-chars="81">„Nevím. On&nbsp;řekl: ‚Musíš se&nbsp;rozhodnout, už&nbsp;nelze, nelze takhle – – ‘ Ona plakala.“</span></p>
          <p class="chunk" data-nb-ref-number="25" data-nb-words="3" data-nb-chars="9"><span class="idea" data-nb-ref-number="25" id="idea25" data-nb-words="3" data-nb-chars="9">„On jí&nbsp;–“</span></p>
          <p class="chunk" data-nb-ref-number="26" data-nb-words="12" data-nb-chars="71"><span class="idea" data-nb-ref-number="26" id="idea26" data-nb-words="12" data-nb-chars="71">„Tykal. Pak ještě řekl: ‚Zítra na&nbsp;shledanou.‘ Bylo to&nbsp;v&nbsp;jedenáct ráno.“</span></p>
          <p class="chunk" data-nb-ref-number="27" data-nb-words="1" data-nb-chars="9"><span class="idea" data-nb-ref-number="27" id="idea27" data-nb-words="1" data-nb-chars="9">„Děkuju.“</span></p>
          <p class="chunk" data-nb-ref-number="28" data-nb-words="26" data-nb-chars="166"><span class="idea" data-nb-ref-number="28" id="idea28" data-nb-words="26" data-nb-chars="166">Pero znovu zašustilo po&nbsp;papíře. Bliss se&nbsp;obrátil; usmíval se&nbsp;přivřenýma očima jako dříve. „Podívám se&nbsp;do&nbsp;Švédska,“ povídal ceně zuby, „ocelárny tam mají něco nového.“</span></p>
          <p class="chunk" data-nb-ref-number="29" data-nb-words="60" data-nb-chars="370"><span class="idea" data-nb-ref-number="29" id="idea29" data-nb-words="60" data-nb-chars="370">„Šťastnou cestu,“ odpověděl Pelikán a&nbsp;podal mu&nbsp;šek; a&nbsp;protože bylo zřejmo, že&nbsp;chce ještě pracovat, Bliss se&nbsp;potichu vytratil. Avšak nyní je&nbsp;ticho v&nbsp;pracovně, jako by&nbsp;Pelikán zkameněl; dole pod okny dupá čekající, zkřehlý šofér; nějaké hlasy mrznou na&nbsp;dvoře. Příjemným zvonkem bije v&nbsp;kovových hodinách sedm. Pelikán zavírá stůl, chápe se&nbsp;telefonu a&nbsp;volá číslo svého bytu.</span></p>
          <p class="chunk" data-nb-ref-number="30" data-nb-words="3" data-nb-chars="15"><span class="idea" data-nb-ref-number="30" id="idea30" data-nb-words="3" data-nb-chars="15">„Je paní doma?“</span></p>
          <p class="chunk" data-nb-ref-number="31" data-nb-words="6" data-nb-chars="42"><span class="idea" data-nb-ref-number="31" id="idea31" data-nb-words="6" data-nb-chars="42">„Ano,“ odpovídá telefon. „Mám ji&nbsp;zavolat?“</span></p>
          <p class="chunk" data-nb-ref-number="32" data-nb-words="5" data-nb-chars="30"><span class="idea" data-nb-ref-number="32" id="idea32" data-nb-words="5" data-nb-chars="30">„Ne,“ a&nbsp;pověsiv telefon usedl.</span></p>
          <p class="chunk" data-nb-ref-number="33" data-nb-words="224" data-nb-chars="1320"><span class="idea" data-nb-ref-number="33" id="idea33" data-nb-words="224" data-nb-chars="1320">Tedy dnes ráno, opakoval si&nbsp;utkvěle. Proto byla Lucy tak zaražená, tak… bůhví… Když přišel v&nbsp;poledne domů, hrála na&nbsp;klavír; poslouchal ve&nbsp;vedlejším pokoji, a&nbsp;nikdy dosud mu&nbsp;nepřipadlo, že&nbsp;by&nbsp;byly na&nbsp;světě věci tak hrozné, rozryvné, uchvácené, jaké slyšel jásati a&nbsp;vzlykati v&nbsp;její hudbě. K&nbsp;obědu přišla bledá, s&nbsp;očima palčivě rozžatýma, a&nbsp;skoro nejedla; nemluvili mnoho, jako vůbec v&nbsp;poslední době neměl jí&nbsp;co&nbsp;říci, příliš zaujat továrním zápasem, o&nbsp;kterém ona ani nevěděla. Po&nbsp;obědě opět hrála, neslyšela ho&nbsp;přijít ani odejít. Jakou strašnou sílu, jaké zoufalé a&nbsp;vznosné odhodlání, jaký tajemný pokyn chtěla nalézti v&nbsp;tom burácejícím přívalu tónů, anebo čím se&nbsp;to&nbsp;opíjela, anebo s&nbsp;čím tak hovořila, planoucí a&nbsp;vytržená? Pokorně sklonil hlavu; jeho tvrdé čelo bylo zabedněno hluchotou zvyku, jeho mozek naučil se&nbsp;klidně pracovat v&nbsp;řinčení parních kladiv a&nbsp;pronikavém vytí soustruhů drtících železo; tento křik něhy a&nbsp;bolesti, který se&nbsp;řinul z&nbsp;otevřeného klavíru, byl mu&nbsp;jako cizí řeč, již by&nbsp;se&nbsp;marně snažil dešifrovati. Čekal, že&nbsp;dohraje a&nbsp;vstane; byl by&nbsp;ji&nbsp;k&nbsp;sobě zavolal na&nbsp;pohovku a&nbsp;řekl jí, že&nbsp;je&nbsp;unaven, že&nbsp;to, co&nbsp;nyní dělá, je&nbsp;nad síly člověka; ani si&nbsp;nezapálil doutník, aby ji&nbsp;kouř neobtěžoval. Avšak nevěděla o&nbsp;něm, ponořena do&nbsp;jiného světa; i&nbsp;pohlédl konečně na&nbsp;hodinky a&nbsp;odešel po&nbsp;špičkách, aby jel do&nbsp;továrny.</span></p>
          <p class="chunk" data-nb-ref-number="34" data-nb-words="181" data-nb-chars="1168"><span class="idea" data-nb-ref-number="34" id="idea34" data-nb-words="181" data-nb-chars="1168">Pelikán svíral čelisti, jako by&nbsp;něco vší silou překusoval. Tak tedy Ježek, jeho přítel z&nbsp;mládí… Vzpomněl si, jak uvedl kdysi Ježka do&nbsp;salonu své paní, vlasatého, vousatého, schýleného v&nbsp;ramenou, učence trochu směšného a&nbsp;rozpačitého s&nbsp;užasle dětským pohledem za&nbsp;brýlemi; uvedl ho&nbsp;skoro mocí, s&nbsp;dobrosrdečnou převahou, jako nějakou novou a&nbsp;komickou hračku. Ježek přicházel zřídka, styděl se&nbsp;jaksi a&nbsp;mimoto se&nbsp;brzo na&nbsp;smrt zamiloval do&nbsp;mladé paní; Pelikán si&nbsp;toho všiml s&nbsp;potěšením vlastníka, neboť byl pyšný na&nbsp;svou vzrušenou, zářící ženu, plnou prudkého a&nbsp;svrchovaného ducha. Naléhal na&nbsp;přítele, aby jen chodil častěji; Ježek plaše uhýbal, zardíval se&nbsp;rozpaky a&nbsp;trýzní, raději by&nbsp;se&nbsp;už&nbsp;nikdy neukázal; nicméně vracel se&nbsp;po&nbsp;čase, zmučenější, zamlklejší, rozechvělejší, bez míry šťasten a&nbsp;rozryt, když ho&nbsp;domácí paní vylovila z&nbsp;ostatních hostů a&nbsp;zatáhla ke&nbsp;klavíru, kde preludujíc bílýma rukama mluvila, mluvila, mluvila se&nbsp;zářícíma, trochu výsměšnýma očima upřenýma na&nbsp;ježatou hlavu nešťastného docenta. Tehdy, ano, tehdy Pelikán necítil nejmenší soustrasti s&nbsp;trápeným člověkem; bavil se&nbsp;královsky na&nbsp;účet svého přítele, cítě se&nbsp;životně příliš mocný, než aby ho&nbsp;napadlo…</span></p>
          <p class="chunk" data-nb-ref-number="35" data-nb-words="138" data-nb-chars="808"><span class="idea" data-nb-ref-number="35" id="idea35" data-nb-words="138" data-nb-chars="808">Silné, přežvykující čelisti se&nbsp;zachvěly. Vždyť se&nbsp;to&nbsp;nedálo jen doma, připomíná si&nbsp;Pelikán teprve nyní. Málokdy provázel svou ženu do&nbsp;koncertu; tu&nbsp;pak seděl, rád, že&nbsp;je&nbsp;vedle ní, a&nbsp;myslil na&nbsp;své věci. A&nbsp;hle, tu&nbsp;vždycky se&nbsp;našel, opřen o&nbsp;stěnu s&nbsp;hlavou pochýlenou, docent Ježek; bůhví co&nbsp;ta&nbsp;hudba znamená, ale v&nbsp;některých chvílích se&nbsp;Lucy zachvívá a&nbsp;pobledne vzrušením, a&nbsp;tu&nbsp;zvedne Ježek hlavu a&nbsp;utkví na&nbsp;ní&nbsp;zdálky strašným, planoucím pohledem, jako by&nbsp;všechna ta&nbsp;hudba se&nbsp;řinula z&nbsp;jeho srdce. I&nbsp;Lucy ho&nbsp;vyhledá očima nebo je&nbsp;zavírá v&nbsp;němé komplicitě<sup id="fnref:1"><a href="#fn:1" class="footnote-ref" role="doc-noteref">1</a></sup>; rozumějí si&nbsp;jaksi na&nbsp;dálku, hovoří spolu nadlidskými tóny, jež zaplavují prostor; a&nbsp;cestou domů pak Lucy nepromluví, neodpovídá, zakrývá si&nbsp;ústa i&nbsp;oči kožišinami, jako by&nbsp;se&nbsp;vší mocí nechtěla vzdáti jakési veliké chvíle, vytvořené hudbou a… bůhvíčím ještě.</span></p>
          <p class="chunk" data-nb-ref-number="36" data-nb-words="219" data-nb-chars="1322"><span class="idea" data-nb-ref-number="36" id="idea36" data-nb-words="219" data-nb-chars="1322">Pelikán položil hlavu do&nbsp;dlaní a&nbsp;zasténal útrapou. Vždyť sám je&nbsp;snad tím vinen, že&nbsp;to&nbsp;došlo tak daleko! Poslední měsíce opravdu Lucy zanedbával, opravdu sám se&nbsp;obestavěl mlčením; ale bylo tolik práce, tolik ukrutného boje! Musil sedět v&nbsp;továrně, v&nbsp;bance, v&nbsp;deseti správních radách; je&nbsp;třeba peněz a&nbsp;továrna nestačí; je&nbsp;třeba peněz… především pro Lucy. Lucy spotřebuje příliš mnoho; nikdy jí&nbsp;to&nbsp;neřekl, ale u&nbsp;čerta, stojí ho&nbsp;to&nbsp;všechen jeho čas, aby jí&nbsp;bylo možno tak žít. Všechen čas, všechny dny. Ach, v&nbsp;těch posledních měsících chvílemi postřehoval, že&nbsp;se&nbsp;něco děje, že&nbsp;se&nbsp;už&nbsp;něco stalo; proč byla Lucy smutná a&nbsp;vyhýbavá, proč pobledla zamyšlením, zhubeněla jaksi a&nbsp;uzavírala se&nbsp;před ním? Viděl to&nbsp;dobře a&nbsp;s&nbsp;pronikavou starostí, ale odsunul ji&nbsp;skoro násilím. Bylo třeba myslet na&nbsp;jiné, naléhavější věci… Najednou mu&nbsp;vytanula s&nbsp;mučivou jasností poslední návštěva Ježkova. Přišel pozdě, rozcuchaný a&nbsp;vyjevený; sedl si&nbsp;stranou a&nbsp;s&nbsp;nikým nemluvil. Mladá paní, blednouc trochu, s&nbsp;chvějícím se&nbsp;úsměvem se&nbsp;k&nbsp;němu blížila; tu&nbsp;Ježek vstal, a&nbsp;jako by&nbsp;ji&nbsp;před sebou tlačil očima, nutil ji&nbsp;ustupovat do&nbsp;okenního výklenku; řekl jí&nbsp;šeptem několik slov, Lucy sklonila hlavu jakýmsi truchlivým „ano“ a&nbsp;obrátila se&nbsp;k&nbsp;ostatním. Tehdy si&nbsp;Pelikán s&nbsp;nevolností předtuchy umínil, že&nbsp;dá&nbsp;pozor. Bylo však tolik práce! tolik okamžitých starostí!</span></p>
          <p class="chunk" data-nb-ref-number="37" data-nb-words="4" data-nb-chars="26"><span class="idea" data-nb-ref-number="37" id="idea37" data-nb-words="4" data-nb-chars="26">Lahodný zvonek tloukl osm.</span></p>
          <p class="chunk" data-nb-ref-number="38" data-nb-words="202" data-nb-chars="1166"><span class="idea" data-nb-ref-number="38" id="idea38" data-nb-words="202" data-nb-chars="1166">Na&nbsp;kamenné hrázi u&nbsp;Troje stojí dva lidé. Krásná paní pláče, přikládá ke&nbsp;rtům šáteček; a&nbsp;k&nbsp;ní&nbsp;se&nbsp;naklání vousatá tvář muže se&nbsp;zuby obnaženými bolestí a&nbsp;vášní, a&nbsp;mluví… „Musíš, musíš se&nbsp;rozhodnout, už&nbsp;nelze takhle…“ – Ten obraz trýznil Pelikána s&nbsp;celou svou ukrutnou zřetelností. Tak daleko to&nbsp;s&nbsp;nimi došlo, řekl si&nbsp;zdrceně; ale bože, co&nbsp;s&nbsp;tím mám dělat? Mám promluvit s&nbsp;Lucy nebo s&nbsp;ním? A&nbsp;co&nbsp;udělám, řeknou-li: Ano, milujeme se? A&nbsp;proč to&nbsp;chtít slyšet, když už&nbsp;je&nbsp;to… tak dalece jasno… Jeho těžké ruce se&nbsp;svíraly na&nbsp;desce stolu. Čekal, že&nbsp;ho&nbsp;popadne běsný záchvat vzteku; ale zatím to&nbsp;byla jen nekonečná chabost, která ho&nbsp;dusila. U&nbsp;tohohle stolu už&nbsp;rozhodl tolikerý zápas; odtud rozkazoval lidem a&nbsp;věcem; tady zachycoval a&nbsp;zasazoval rány se&nbsp;strašnou, okamžitou rychlostí dobrého boxera. A&nbsp;nyní s&nbsp;hrůzou a&nbsp;jakýmsi temným hněvem na&nbsp;sebe sama pociťoval, že&nbsp;není schopen odpovědět čímkoliv na&nbsp;tento úder. Ve&nbsp;své slabosti měřil velikost své porážky. Něco se&nbsp;musí stát, něco udělám, opakoval si&nbsp;zarytě; ale tu&nbsp;hned zas viděl Lucy u&nbsp;klavíru s&nbsp;očima palčivě zachmuřenýma, Lucy bledou a&nbsp;couvající, krásnou paní na&nbsp;vltavské hrázi, a&nbsp;zase ho&nbsp;zaplavila nesnesitelná muka bezmoci.</span></p>
          <p class="chunk" data-nb-ref-number="39" data-nb-words="80" data-nb-chars="499"><span class="idea" data-nb-ref-number="39" id="idea39" data-nb-words="80" data-nb-chars="499">Konečně se&nbsp;zmohl na&nbsp;to, že&nbsp;vstal a&nbsp;sestoupil do&nbsp;vozu. Automobil klouzal tiše do&nbsp;středu Prahy; tu&nbsp;zalily se&nbsp;najednou Pelikánovy oči krví a&nbsp;on&nbsp;počal křičet na&nbsp;řidiče: Rychleji! rychleji! Těžce supěl závalem náhlé zuřivosti; měl potřebu vletět jako projektil do&nbsp;lidí, drtit je, narazit s&nbsp;hrozným třeskem na&nbsp;nějakou překážku. Rychleji! rychleji! blbče u&nbsp;volantu, proč se&nbsp;vyhýbáš? Vyjevený řidič pustil vůz plnou rychlostí; houkačka řvala bez ustání, bylo slyšet křik lidí; byli by&nbsp;skoro přejeli člověka.</span></p>
          <p class="chunk" data-nb-ref-number="40" data-nb-words="36" data-nb-chars="224"><span class="idea" data-nb-ref-number="40" id="idea40" data-nb-words="36" data-nb-chars="224">Domů přišel napohled klidný. Večeře byla zamlklá a&nbsp;uhýbavá; Lucy nemluvila, čímsi sklíčeně zabrána, a&nbsp;sotva snědla několik soust, chtěla odejít. „Počkej,“ řekl a&nbsp;přistoupil k&nbsp;ní&nbsp;s&nbsp;hořícím doutníkem, aby se&nbsp;jí&nbsp;podíval do&nbsp;očí.</span></p>
          <p class="chunk" data-nb-ref-number="41" data-nb-words="21" data-nb-chars="113"><span class="idea" data-nb-ref-number="41" id="idea41" data-nb-words="21" data-nb-chars="113">Lucy zvedla k&nbsp;němu oči náhle plné odporu a&nbsp;hrůzy. „Nech mne,“ prosila a&nbsp;předstírala kašel, jako by&nbsp;ji&nbsp;kouř dusil.</span></p>
          <p class="chunk" data-nb-ref-number="42" data-nb-words="10" data-nb-chars="61"><span class="idea" data-nb-ref-number="42" id="idea42" data-nb-words="10" data-nb-chars="61">„Kašleš, Lucy,“ řekl nespouštěje z&nbsp;ní&nbsp;očí. „Musíš jet odtud.“</span></p>
          <p class="chunk" data-nb-ref-number="43" data-nb-words="3" data-nb-chars="23"><span class="idea" data-nb-ref-number="43" id="idea43" data-nb-words="3" data-nb-chars="23">„Kam,“ šeptala zděšeně.</span></p>
          <p class="chunk" data-nb-ref-number="44" data-nb-words="10" data-nb-chars="59"><span class="idea" data-nb-ref-number="44" id="idea44" data-nb-words="10" data-nb-chars="59">„Do Itálie, k&nbsp;moři, kamkoliv. Musíš do&nbsp;lázní. Kdy pojedeš?“</span></p>
          <p class="chunk" data-nb-ref-number="45" data-nb-words="10" data-nb-chars="67"><span class="idea" data-nb-ref-number="45" id="idea45" data-nb-words="10" data-nb-chars="67">„Nepojedu,“ vykřikla prudce. „Já nikam nechci! Vždyť mně nic není!“</span></p>
          <p class="chunk" data-nb-ref-number="46" data-nb-words="17" data-nb-chars="108"><span class="idea" data-nb-ref-number="46" id="idea46" data-nb-words="17" data-nb-chars="108">„Jsi bledá,“ pokračoval s&nbsp;neodchýleným pohledem pátrání. „Neslouží ti&nbsp;to&nbsp;tady. Musíš se&nbsp;dva tři roky léčit.“</span></p>
          <p class="chunk" data-nb-ref-number="47" data-nb-words="23" data-nb-chars="151"><span class="idea" data-nb-ref-number="47" id="idea47" data-nb-words="23" data-nb-chars="151">„Nikam, nikam, nikam nepůjdu,“ vyhrkla strašně vzrušena. „Prosím tě, co… Nepůjdu,“ vykřikla hlasem plným slz a&nbsp;vyběhla z&nbsp;pokoje, aby nepropukla v&nbsp;pláč.</span></p>
          <p class="chunk" data-nb-ref-number="48" data-nb-words="8" data-nb-chars="51"><span class="idea" data-nb-ref-number="48" id="idea48" data-nb-words="8" data-nb-chars="51">Pelikán s&nbsp;rameny skloněnými odešel do&nbsp;své pracovny.</span></p>
          <p class="chunk" data-nb-ref-number="49" data-nb-words="75" data-nb-chars="438"><span class="idea" data-nb-ref-number="49" id="idea49" data-nb-words="75" data-nb-chars="438">Tu&nbsp;noc čekal starý sluha v&nbsp;předsíni pánovy ložnice, aby mu&nbsp;připravil večerní koupel. Byla půlnoc, a&nbsp;pán nešel. Sluha se&nbsp;přiblížil po&nbsp;špičkách ku&nbsp;dveřím pracovny a&nbsp;naslouchal; slyšel pravidelné, těžké kroky od&nbsp;stěny ke&nbsp;stěně, sem tam, bez konce. Vrátil se&nbsp;tedy do&nbsp;své lokajské lenošky, usínal chvílemi a&nbsp;probouzel se&nbsp;chladem. O&nbsp;půl čtvrté vyskočil z&nbsp;tvrdého spánku; viděl pána, jak si&nbsp;obléká kožich, i&nbsp;jal se&nbsp;drkotat tisíc omluv, že&nbsp;usnul.</span></p>
          <p class="chunk" data-nb-ref-number="50" data-nb-words="8" data-nb-chars="55"><span class="idea" data-nb-ref-number="50" id="idea50" data-nb-words="8" data-nb-chars="55">„Musím odejet,“ přerušil ho&nbsp;Pelikán. „Vrátím se&nbsp;večer.“</span></p>
          <p class="chunk" data-nb-ref-number="51" data-nb-words="6" data-nb-chars="33"><span class="idea" data-nb-ref-number="51" id="idea51" data-nb-words="6" data-nb-chars="33">„Mám zavolat vůz?“ ptal se&nbsp;sluha.</span></p>
          <p class="chunk" data-nb-ref-number="52" data-nb-words="79" data-nb-chars="459"><span class="idea" data-nb-ref-number="52" id="idea52" data-nb-words="79" data-nb-chars="459">„Není třeba.“ Pěšky šel Pelikán k&nbsp;nejbližšímu nádraží. Slabě mrzlo, ulice byly prázdné jako ve&nbsp;snu a&nbsp;pusté samotou smrti; na&nbsp;nádraží několik lidí spalo na&nbsp;lavičkách a&nbsp;jiní tiše, trpělivě mrzli, stočeni jako zvířata. Pelikán si&nbsp;vybral na&nbsp;tabuli odjezdů první vlak kamkoliv a&nbsp;jal se&nbsp;přecházet po&nbsp;dlouhém koridoru. Zapomněl zatím na&nbsp;svůj vlak, vyhlédl si&nbsp;jiný a&nbsp;konečně ujížděl v&nbsp;prázdném kupé, nevěda ani kam. Byla ještě noc, i&nbsp;stáhl lampu a&nbsp;vtiskl se&nbsp;do&nbsp;kouta.</span></p>
          <p class="chunk" data-nb-ref-number="53" data-nb-words="171" data-nb-chars="1001"><span class="idea" data-nb-ref-number="53" id="idea53" data-nb-words="171" data-nb-chars="1001">Vše se&nbsp;mu&nbsp;rozplynulo v&nbsp;únavu bez konce. Každým úderem vlaku jako by&nbsp;se&nbsp;valila nová a&nbsp;nová vlna slabosti; bylo mu&nbsp;smrtelně teskno a&nbsp;přitom jaksi nesmírně pohodlno, jako by&nbsp;poprvé po&nbsp;letech odpočíval trpně a&nbsp;hluboce. Nebránit se, poprvé v&nbsp;životě přijmout ránu; cítit s&nbsp;podivno jakým zadostučiněním, jak proniká na&nbsp;smrt hluboko. Ujel, přímo utekl z&nbsp;domova, aby byl po&nbsp;celý den sám a&nbsp;mohl jasně, bezohledně uvážit, co&nbsp;s&nbsp;Lucy, co&nbsp;udělat, jak rozhodnout ten hrozný poměr; ale nyní nemohl a&nbsp;snad ani nechtěl nic než nechat se&nbsp;trpně unášet vlastní bolestí. Hle, tam venku se&nbsp;zažíhají první světélka nového dne; lidé se&nbsp;vzbouzejí, opouštějíce s&nbsp;lítostí teplé bezvědomí. Teď, teď Lucy ještě spí; viděl její široký polštář, rusé vlasy má&nbsp;zmuchlané pod líčkem; jsou snad ještě provlhlé pláčem, který se&nbsp;do&nbsp;nich řinul, dětským pláčem, kterým se&nbsp;unavila. Je&nbsp;bledá a&nbsp;krásná, ach, Lucy! vždyť tahle slabost není nic jiného než láska! Cože, jaké to&nbsp;rozhodnutí jsem chtěl nalézt? Vždyť přec je&nbsp;rozhodnuto, že&nbsp;tě&nbsp;miluji!</span></p>
          <p class="chunk" data-nb-ref-number="54" data-nb-words="63" data-nb-chars="380"><span class="idea" data-nb-ref-number="54" id="idea54" data-nb-words="63" data-nb-chars="380">Udělat! udělat! udělat! skandují energicky údery kol. Ne, ne, ne, jaké dělání! Vždyť se&nbsp;nemůže jiného udělat než zase láska! Ale je-li Lucy nešťastná, pak se&nbsp;musí něco udělat, aby nebyla! Udělat! udělat! Počkej, Lucy, jen počkej, ukážu ti, co&nbsp;je&nbsp;láska; musíš býti šťastna, i&nbsp;kdybych… Cože, jaké rozhodnutí? Miluješ-li ji, tedy to&nbsp;dokaž; která oběť je&nbsp;dost veliká, abys ji&nbsp;přinesl?</span></p>
          <p class="chunk" data-nb-ref-number="55" data-nb-words="4" data-nb-chars="23"><span class="idea" data-nb-ref-number="55" id="idea55" data-nb-words="4" data-nb-chars="23">Nad zemí počalo svítat.</span></p>
          <p class="chunk" data-nb-ref-number="56" data-nb-words="60" data-nb-chars="365"><span class="idea" data-nb-ref-number="56" id="idea56" data-nb-words="60" data-nb-chars="365">Pokojně, silně, neseno velikou bolestí tluče srdce mužovo. Lucy, Lucy, vracím ti&nbsp;svobodu; jdi za&nbsp;svou láskou a&nbsp;buď šťastna. I&nbsp;tuhle oběť přinesu; jsi slabá a&nbsp;krásná – jdi, Lucy, a&nbsp;buď šťastnější. Krajina ubíhá za&nbsp;krajinou; tvrdé, urputné čelo se&nbsp;opírá o&nbsp;mrazivé sklo, aby přemohlo opojení bolesti; avšak srdce jakoby širokou, zející ranou už&nbsp;přijímá mír rozhodnutí.</span></p>
          <p class="chunk" data-nb-ref-number="57" data-nb-words="37" data-nb-chars="199"><span class="idea" data-nb-ref-number="57" id="idea57" data-nb-words="37" data-nb-chars="199">Řeknu jí&nbsp;to&nbsp;dnes večer, přemýšlí Pelikán, řeknu, že&nbsp;se&nbsp;rozvádíme; Lucy to&nbsp;po&nbsp;krátkém poplachu přijme. Za&nbsp;půl roku bude šťastna; Ježek ji&nbsp;bude nosit na&nbsp;rukou, bude jí&nbsp;rozumět lépe než já; a&nbsp;Lucy bude…</span></p>
          <p class="chunk" data-nb-ref-number="58" data-nb-words="87" data-nb-chars="500"><span class="idea" data-nb-ref-number="58" id="idea58" data-nb-words="87" data-nb-chars="500">Pelikán vyskočil jako udeřen. Copak může být Lucy šťastna v&nbsp;nuzotě? Lucy, jež je&nbsp;sám luxus, sám nákladný rozmar; Lucy, kterou uvedl do&nbsp;svého bohatství z&nbsp;přepychu velkého obchodního domu jejího otce právě před konečným krachem; Lucy, jež z&nbsp;nějakého pudu, z&nbsp;vášně, z&nbsp;potřeby, z&nbsp;naivnosti nebo já&nbsp;nevím proč musí, musí vyhazovat bláznivě peníze! Vždyť všechno, co&nbsp;Ježek vydělá, jí&nbsp;nestačí na&nbsp;jediné šaty! – Ale co&nbsp;na&nbsp;tom, namítal si; v&nbsp;případě rozvodu jí&nbsp;budu přec já&nbsp;platit alimenta, a&nbsp;já&nbsp;jí&nbsp;dám tolik…</span></p>
          <p class="chunk" data-nb-ref-number="59" data-nb-words="121" data-nb-chars="674"><span class="idea" data-nb-ref-number="59" id="idea59" data-nb-words="121" data-nb-chars="674">Ale jakápak alimenta, vzpomněl si&nbsp;najednou; vždyť ona se&nbsp;za&nbsp;Ježka vdá a&nbsp;pak přirozeně jim nemohu platit… To&nbsp;je&nbsp;nemožné, aby si&nbsp;Ježka vzala! Musí zůstat svobodná, aby brala z&nbsp;mé&nbsp;ruky – Ale co&nbsp;z&nbsp;ní&nbsp;pak bude? Poměr s&nbsp;Ježkem půjde nutně svou cestou; nevezmou-li se, bude z&nbsp;toho víceméně veřejný… veřejný konkubinát. Společnost, ve&nbsp;které žila, jí&nbsp;to&nbsp;dá&nbsp;cítit, vytřídí ji&nbsp;a&nbsp;poníží; a&nbsp;ona sama, pyšná a&nbsp;prudká Lucy, bude nejhrozněji trpět sama nad sebou; vyrostla prostě v&nbsp;určitých názorech… To&nbsp;nesmí být! Rozvede-li se, ať&nbsp;si&nbsp;vezme Ježka a&nbsp;naučí se&nbsp;žít v&nbsp;chudobě, může-li; a&nbsp;já, myslil Pelikán, nabídnu občas Ježkovi peníze – Tu&nbsp;se&nbsp;sám zastyděl: to&nbsp;přece by&nbsp;Ježek nemohl přijmout!</span></p>
          <p class="chunk" data-nb-ref-number="60" data-nb-words="45" data-nb-chars="261"><span class="idea" data-nb-ref-number="60" id="idea60" data-nb-words="45" data-nb-chars="261">Pln zmatku vyskočil na&nbsp;nejbližší stanici z&nbsp;vlaku; nevěděl vůbec, kde je. Nevydržel už&nbsp;sedět, chtělo se&nbsp;mu&nbsp;utíkat přes černá pole a&nbsp;pruhy tvrdého sněhu, aby se&nbsp;vzpamatoval. Svítalo šedě a&nbsp;vlhce; sotva byl Pelikán za&nbsp;stanicí, sedl na&nbsp;patník u&nbsp;silnice a&nbsp;přemýšlel.</span></p>
          <p class="chunk" data-nb-ref-number="61" data-nb-words="67" data-nb-chars="371"><span class="idea" data-nb-ref-number="61" id="idea61" data-nb-words="67" data-nb-chars="371">Mohl bych jí&nbsp;snad říci: Odcházím od&nbsp;tebe, ale dám ti&nbsp;takové jakési věno, rozumíš? abys byla živa z&nbsp;úroků. A&nbsp;pak ať&nbsp;se&nbsp;vdá! V&nbsp;rychlosti počítal, mnoho-li by&nbsp;mohl likvidovat; nebylo to&nbsp;nic. Žil vlastně ode dne ke&nbsp;dni. Nic platno, Lucy, musíš se&nbsp;uskromnit; budeš sama píchat pro sebe šatečky, budeš stát u&nbsp;plotny, budeš večer co&nbsp;večer v&nbsp;starostech počítat, kolik jsi vydala…</span></p>
          <p class="chunk" data-nb-ref-number="62" data-nb-words="157" data-nb-chars="932"><span class="idea" data-nb-ref-number="62" id="idea62" data-nb-words="157" data-nb-chars="932">Počal se&nbsp;třásti chladem, i&nbsp;vstal a&nbsp;šel nazdařbůh silnicí. Lucy, Lucy, co&nbsp;mám s&nbsp;tebou udělat? Vždyť tě&nbsp;nemohu pustit do&nbsp;takové bídy! hleď, není to&nbsp;pro tebe, ach, dítě, nevíš, jak všední a&nbsp;únavná je&nbsp;chudoba! Měj rozum, Lucy; uvaž jen, co&nbsp;všechno jsi zvyklá mít – – – Přemýšlel usilovně, rozehřát rychlou chůzí. Ani nevěděl sám, jak to&nbsp;přišlo, ale začal ve&nbsp;velkém konstruovat nový plán, jakousi ohromnou průmyslovou kampaň, která by&nbsp;mu&nbsp;vrhla do&nbsp;rukou nové miliony. Rázem viděl nutné akce a&nbsp;podrobnosti, počítal, lámal budoucí odpor; při tom všem se&nbsp;v&nbsp;něm chvěla nesmyslná myšlenka, že&nbsp;si&nbsp;snad Lucy všechno jinak rozmyslí, zahrne-li ji&nbsp;novým a&nbsp;ještě větším bohatstvím. Zarazil se&nbsp;udýchán na&nbsp;temeni kopce, který ztekl v&nbsp;jediném rozběhu. Nyní nebylo vidět silnici ani trať; dokola vlnily se&nbsp;rezavé jihočeské pahorky mezi černými lesíky. Pustil se&nbsp;napříč přes pole, zmrazen a&nbsp;bezmezně umdlen. Konečně našel vesnici a&nbsp;padl do&nbsp;první hospody.</span></p>
          <p class="chunk" data-nb-ref-number="63" data-nb-words="128" data-nb-chars="726"><span class="idea" data-nb-ref-number="63" id="idea63" data-nb-words="128" data-nb-chars="726">Byl sám v&nbsp;nízké šenkovně, obsluhován krtičnatým výrostkem. Dali mu&nbsp;rudý čaj s&nbsp;rumem, který páchl šňupavým tabákem. Pil dychtivě tu&nbsp;horkou ohavnost a&nbsp;roztával pomalu k&nbsp;životu. Ne, Lucy nebude strádat; jsem tu&nbsp;já, Lucy, abych tomu zabránil. Snad se&nbsp;teď právě probouzí; vstává už, podobna malému dítěti, a&nbsp;rozpomíná se&nbsp;na&nbsp;včerejší bolest. Byl tak unaven, že&nbsp;se&nbsp;cítil stár, jako by&nbsp;byl jejím otcem. Nepůjdeš do&nbsp;bídy, Lucy; nic, nic se&nbsp;nesmí stát, ani slovem, ani pohledem nedám najevo, že&nbsp;o&nbsp;něčem vím. Žij ve&nbsp;svém přepychovém snu, miluj, dělej, co&nbsp;chceš: jsem beztoho celý den pryč z&nbsp;domova a&nbsp;nemohu ti&nbsp;dát nic než bohatství. Měj si, Lucy, měj si, co&nbsp;chceš, a&nbsp;buď šťastna; tvé hrdé srdce tě&nbsp;uchrání před poklesnutím příliš těžkým…</span></p>
          <p class="chunk" data-nb-ref-number="64" data-nb-words="36" data-nb-chars="207"><span class="idea" data-nb-ref-number="64" id="idea64" data-nb-words="36" data-nb-chars="207">Výrostek se&nbsp;vracel chvílemi z&nbsp;chodby s&nbsp;nepřívětivou pozorností. Co&nbsp;tu&nbsp;chce tuhleten veliký pán v&nbsp;kožiše, který sedí v&nbsp;koutě, otáčí prázdnou sklenicí v&nbsp;prstech a&nbsp;jaksi se&nbsp;usmívá? Proč neplatí a&nbsp;nejde po&nbsp;svém?</span></p>
          <p class="chunk" data-nb-ref-number="65" data-nb-words="89" data-nb-chars="477"><span class="idea" data-nb-ref-number="65" id="idea65" data-nb-words="89" data-nb-chars="477">Vždyť je&nbsp;to&nbsp;nemožno, zděsil se&nbsp;Pelikán. Lucy už&nbsp;dnes trpí svým poměrem, dnes, kdy je&nbsp;mezi nimi sotva něco víc než marné řeči! Už&nbsp;dnes přede mnou prchá s&nbsp;hrůzou provinilé a&nbsp;pláče ukrutnou citlivostí! Co&nbsp;by&nbsp;si&nbsp;počala zítra nebo pozítří, až&nbsp;dojdou věci dále? Copak Lucy, horoucí a&nbsp;pyšná Lucy, by&nbsp;mohla snést i&nbsp;– i&nbsp;– i&nbsp;zpronevěru? Udusila by&nbsp;se&nbsp;ponížením, rozryla by&nbsp;se&nbsp;děsem a&nbsp;hanbou až&nbsp;do&nbsp;hlubin srdce! Mohu ji&nbsp;takhle nechat? ptal se&nbsp;Pelikán s&nbsp;úzkostí. Což nemohu ničím zabránit…</span></p>
          <p class="chunk" data-nb-ref-number="66" data-nb-words="6" data-nb-chars="46"><span class="idea" data-nb-ref-number="66" id="idea66" data-nb-words="6" data-nb-chars="46">„Nechcete platit?“ ptal se&nbsp;výrostek zamračeně.</span></p>
          <p class="chunk" data-nb-ref-number="67" data-nb-words="11" data-nb-chars="70"><span class="idea" data-nb-ref-number="67" id="idea67" data-nb-words="11" data-nb-chars="70">Pelikán vytrhl hodinky. Bylo jedenáct. „Kdy jede první vlak do&nbsp;Prahy?“</span></p>
          <p class="chunk" data-nb-ref-number="68" data-nb-words="3" data-nb-chars="17"><span class="idea" data-nb-ref-number="68" id="idea68" data-nb-words="3" data-nb-chars="17">„O půl dvanácté.“</span></p>
          <p class="chunk" data-nb-ref-number="69" data-nb-words="5" data-nb-chars="27"><span class="idea" data-nb-ref-number="69" id="idea69" data-nb-words="5" data-nb-chars="27">„Jak je&nbsp;daleko na&nbsp;nádraží?“</span></p>
          <p class="chunk" data-nb-ref-number="70" data-nb-words="1" data-nb-chars="9"><span class="idea" data-nb-ref-number="70" id="idea70" data-nb-words="1" data-nb-chars="9">„Hodinu.“</span></p>
          <p class="chunk" data-nb-ref-number="71" data-nb-words="4" data-nb-chars="23"><span class="idea" data-nb-ref-number="71" id="idea71" data-nb-words="4" data-nb-chars="23">„Mohl bych dostat vůz?“</span></p>
          <p class="chunk" data-nb-ref-number="72" data-nb-words="1" data-nb-chars="5"><span class="idea" data-nb-ref-number="72" id="idea72" data-nb-words="1" data-nb-chars="5">„Ne.“</span></p>
          <p class="chunk" data-nb-ref-number="73" data-nb-words="48" data-nb-chars="273"><span class="idea" data-nb-ref-number="73" id="idea73" data-nb-words="48" data-nb-chars="273">Jedenáct hodin, vzpomněl si&nbsp;Pelikán. Teď, právě teď se&nbsp;mají setkat na&nbsp;navigaci u&nbsp;Troje. Viděl dlouhou kamennou hráz, Lucy se&nbsp;odvrací k&nbsp;šedé vodě a&nbsp;pláče do&nbsp;kapesníku. Snad se&nbsp;teď právě rozhodují, šílení, bez rozumu, snad teď nesmyslná Lucy volí svůj osud, zatímco já&nbsp;tady –</span></p>
          <p class="chunk" data-nb-ref-number="74" data-nb-words="49" data-nb-chars="344"><span class="idea" data-nb-ref-number="74" id="idea74" data-nb-words="49" data-nb-chars="344">Vyskočil beze smyslů: „Musíte mi&nbsp;sehnat vůz!“ Mladík odešel bruče. Pelikán stál před hospodou se&nbsp;srdcem tlukoucím, hodinky v&nbsp;ruce. Bože, což nikdo nepřijede? Zuřil netrpělivostí, deset minut uteklo nadarmo. Konečně přihrčela selská košatinka, tažená bílým koníčkem. Pelikán se&nbsp;do&nbsp;ní&nbsp;vrhl křiče: „Rychle! Dostanete, co&nbsp;chcete, stihnete-li vlak!“</span></p>
          <p class="chunk" data-nb-ref-number="75" data-nb-words="9" data-nb-chars="50"><span class="idea" data-nb-ref-number="75" id="idea75" data-nb-words="9" data-nb-chars="50">„No dyť,“ odpovídal děda kočí a&nbsp;mírně pobídl koně.</span></p>
          <p class="chunk" data-nb-ref-number="76" data-nb-words="109" data-nb-chars="623"><span class="idea" data-nb-ref-number="76" id="idea76" data-nb-words="109" data-nb-chars="623">Po&nbsp;silnici nahoru dolů drkotá košatinka. „Rychleji,“ křičí Pelikán, a&nbsp;tu&nbsp;děda pokaždé vlídně potrhne otěžemi a&nbsp;bílá kobylka plete nohama trochu rychleji. Tu&nbsp;zvedne se&nbsp;za&nbsp;dědou mohutné tělo, vytrhne mu&nbsp;opratě, bič švihne koně a&nbsp;švihá, švihá, švihá po&nbsp;hlavě, po&nbsp;nohách, po&nbsp;hřbetě… Ubohý koník vyrazil a&nbsp;hnal se&nbsp;po&nbsp;silnici, bičován do&nbsp;krve. Tam už&nbsp;je&nbsp;trať; ale na&nbsp;ohybu silnice narazilo zadní kolo na&nbsp;milník, kámen se&nbsp;vypáčil a&nbsp;vůz se&nbsp;poroučel na&nbsp;bok: zadní kolo se&nbsp;ulomilo jako hračka. Tu&nbsp;vykřikl Pelikán vztekem, uhodil koně pěstí po&nbsp;hubě, a&nbsp;jak byl, v&nbsp;kožiše, běžel šíleným tryskem k&nbsp;nádraží. Vlak právě vjížděl do&nbsp;stanice.</span></p>
          <p class="chunk" data-nb-ref-number="77" data-nb-words="75" data-nb-chars="455"><span class="idea" data-nb-ref-number="77" id="idea77" data-nb-words="75" data-nb-chars="455">„Udělat, udělat, udělat,“ skandují údery kol. Pelikán v&nbsp;přeplněném vagoně, pokryt valícím se&nbsp;potem, dupe a&nbsp;zatíná pěsti v&nbsp;běsném záchvatu netrpělivosti. Jak je&nbsp;to&nbsp;pomalé, pomalé, pomalé proti lidské vůli! Staničky se&nbsp;šinou nazad, odvíjí se&nbsp;stromořadí, můstek, les, věc za&nbsp;věcí, telegrafní tyče – – – Pelikán vytrhl okno a&nbsp;díval se&nbsp;přímo pod kola vlaku: zde aspoň nekonečný pás štěrku a&nbsp;pražců se&nbsp;řítí opilou, zuřivou, slepou rychlostí jako v&nbsp;horečném snu.</span></p>
          <p class="chunk" data-nb-ref-number="78" data-nb-words="31" data-nb-chars="173"><span class="idea" data-nb-ref-number="78" id="idea78" data-nb-words="31" data-nb-chars="173">Praha. Pelikán vyběhl z&nbsp;nádraží a&nbsp;jel přímo k&nbsp;Ježkovi. Bez dechu zazvonil u&nbsp;jeho dveří. „Pan profesor není doma,“ hlásila bytná, „ale přijde brzo od&nbsp;oběda, asi o&nbsp;půl třetí…“</span></p>
          <p class="chunk" data-nb-ref-number="79" data-nb-words="8" data-nb-chars="50"><span class="idea" data-nb-ref-number="79" id="idea79" data-nb-words="8" data-nb-chars="50">„Počkám,“ zahučel Pelikán a&nbsp;sedl v&nbsp;Ježkově pokoji.</span></p>
          <p class="chunk" data-nb-ref-number="80" data-nb-words="41" data-nb-chars="236"><span class="idea" data-nb-ref-number="80" id="idea80" data-nb-words="41" data-nb-chars="236">Tři dávno odbily a&nbsp;táhla čtvrtá; Ježek se&nbsp;nevracel. V&nbsp;pokoji se&nbsp;začalo stmívat. Pelikán supěl, jako by&nbsp;ho&nbsp;někdo honil. Snad už&nbsp;přijel pozdě. Konečně dlouho po&nbsp;čtvrté se&nbsp;rozletěly dveře a&nbsp;Ježek stanul na&nbsp;prahu; poznal Pelikána a&nbsp;ustrnul.</span></p>
          <p class="chunk" data-nb-ref-number="81" data-nb-words="13" data-nb-chars="78"><span class="idea" data-nb-ref-number="81" id="idea81" data-nb-words="13" data-nb-chars="78">„Ty… tu&nbsp;čekáš,“ vypravil ze&nbsp;sebe čímsi, co&nbsp;bylo stěží hlasem. „Vždyťs odejel!“</span></p>
          <p class="chunk" data-nb-ref-number="82" data-nb-words="14" data-nb-chars="85"><span class="idea" data-nb-ref-number="82" id="idea82" data-nb-words="14" data-nb-chars="85">Pelikánovi se&nbsp;rázem vrátila rozvaha. „Jak to&nbsp;víš, že&nbsp;jsem odejel?“ zeptal se&nbsp;chladně.</span></p>
          <p class="chunk" data-nb-ref-number="83" data-nb-words="16" data-nb-chars="90"><span class="idea" data-nb-ref-number="83" id="idea83" data-nb-words="16" data-nb-chars="90">Ježek pochopil, že&nbsp;se&nbsp;přeřekl; zrudl a&nbsp;jeho čelo se&nbsp;zrosilo úzkostí, ale neřekl ani slova.</span></p>
          <p class="chunk" data-nb-ref-number="84" data-nb-words="19" data-nb-chars="105"><span class="idea" data-nb-ref-number="84" id="idea84" data-nb-words="19" data-nb-chars="105">„Vrátil jsem se&nbsp;už,“ začal Pelikán po&nbsp;chvilce, „a chci teď dát něco do&nbsp;pořádku. Dovol, abych si&nbsp;zapálil.“</span></p>
          <p class="chunk" data-nb-ref-number="85" data-nb-words="35" data-nb-chars="218"><span class="idea" data-nb-ref-number="85" id="idea85" data-nb-words="35" data-nb-chars="218">Ježek mlčel; jeho srdce bouchalo tak, že&nbsp;snad to&nbsp;musí být slyšet, a&nbsp;bubnoval třesoucími se&nbsp;prsty po&nbsp;stole, aby to&nbsp;přehlušil. Plamínek sirky jasně ožehl tvrdou masku Pelikánovu s&nbsp;přimhouřenýma očima a&nbsp;surovými čelistmi.</span></p>
          <p class="chunk" data-nb-ref-number="86" data-nb-words="13" data-nb-chars="82"><span class="idea" data-nb-ref-number="86" id="idea86" data-nb-words="13" data-nb-chars="82">„Zkrátka,“ ozval se&nbsp;Pelikán, „musí s&nbsp;tím být konec, rozumíš? Požádáš o&nbsp;přeložení.“</span></p>
          <p class="chunk" data-nb-ref-number="87" data-nb-words="4" data-nb-chars="24"><span class="idea" data-nb-ref-number="87" id="idea87" data-nb-words="4" data-nb-chars="24">Ježek stále ještě mlčel.</span></p>
          <p class="chunk" data-nb-ref-number="88" data-nb-words="17" data-nb-chars="106"><span class="idea" data-nb-ref-number="88" id="idea88" data-nb-words="17" data-nb-chars="106">„Má žena musí mít pokoj,“ mluvil Pelikán. „Doufám, že&nbsp;se&nbsp;neopovážíš jí&nbsp;psát… ze&nbsp;svého příštího působiště.“</span></p>
          <p class="chunk" data-nb-ref-number="89" data-nb-words="30" data-nb-chars="156"><span class="idea" data-nb-ref-number="89" id="idea89" data-nb-words="30" data-nb-chars="156">„Nepůjdu odtud,“ ozval se&nbsp;Ježek chvějícím se&nbsp;hlasem. „Dělej si, co&nbsp;chceš, ale já&nbsp;nepůjdu. Já&nbsp;vím, že&nbsp;se&nbsp;na&nbsp;to&nbsp;díváš… Ty&nbsp;nevíš, co&nbsp;to&nbsp;je! Ty&nbsp;vůbec nechápeš…“</span></p>
          <p class="chunk" data-nb-ref-number="90" data-nb-words="18" data-nb-chars="100"><span class="idea" data-nb-ref-number="90" id="idea90" data-nb-words="18" data-nb-chars="100">„Nic nechápu,“ řekl Pelikán, „jen to, že&nbsp;musí být konec. Nic, nic… z&nbsp;toho nekouká. Musíš jít odtud.“</span></p>
          <p class="chunk" data-nb-ref-number="91" data-nb-words="65" data-nb-chars="359"><span class="idea" data-nb-ref-number="91" id="idea91" data-nb-words="65" data-nb-chars="359">Ježek vyskočil. „Vrať jí&nbsp;svobodu,“ drtil vášnivě, „pusť, pusť ji&nbsp;z&nbsp;té&nbsp;tvé zlaté klece! Neprosím tě&nbsp;pro sebe; ale měj slitování s&nbsp;ní! Člověče, jednou v&nbsp;životě měj srdce! Necítíš, že&nbsp;ona tě&nbsp;nesnese, že&nbsp;je&nbsp;zoufalá vedle tebe? Proč ji&nbsp;chceš vázat? Ani myšlenku nemáte společnou, ani jediný zájem! Pověz, máš jí&nbsp;vůbec co&nbsp;říci, máš, co&nbsp;bys jí&nbsp;dal více než… peníze?“</span></p>
          <p class="chunk" data-nb-ref-number="92" data-nb-words="6" data-nb-chars="28"><span class="idea" data-nb-ref-number="92" id="idea92" data-nb-words="6" data-nb-chars="28">„… Nemám,“ ozvalo se&nbsp;ze&nbsp;tmy.</span></p>
          <p class="chunk" data-nb-ref-number="93" data-nb-words="31" data-nb-chars="158"><span class="idea" data-nb-ref-number="93" id="idea93" data-nb-words="31" data-nb-chars="158">„Vrať jí&nbsp;svobodu! Já&nbsp;vím… ona ví, že&nbsp;ji&nbsp;snad máš svým způsobem rád, ale to&nbsp;není to… A&nbsp;vůbec poslední měsíce… Jste si&nbsp;tak cizí! Hleď, kdybys svolil k&nbsp;rozvodu!“</span></p>
          <p class="chunk" data-nb-ref-number="94" data-nb-words="3" data-nb-chars="17"><span class="idea" data-nb-ref-number="94" id="idea94" data-nb-words="3" data-nb-chars="17">„Ať požádá sama.“</span></p>
          <p class="chunk" data-nb-ref-number="95" data-nb-words="97" data-nb-chars="512"><span class="idea" data-nb-ref-number="95" id="idea95" data-nb-words="97" data-nb-chars="512">„Ach, copak to&nbsp;nechápeš? Nemá odvahy, nemůže ti&nbsp;sama říci… Jsi k&nbsp;ní&nbsp;tak štědrý! Ty&nbsp;jí&nbsp;nerozumíš, nevíš, jak je&nbsp;citlivá; spíš umře, než aby ti&nbsp;řekla… Je&nbsp;tak nesmírně jemná a… závislá! Nedovede sama… Vidíš, kdybys jí&nbsp;řekl sám, že&nbsp;ji&nbsp;propouštíš! Jde tu&nbsp;o&nbsp;její štěstí… Pelikáne, já&nbsp;vím, ty&nbsp;nejsi zvyklý na&nbsp;řeči o&nbsp;lásce; pro tebe jsou to&nbsp;snad fráze a&nbsp;vůbec… ty&nbsp;nemůžeš takové ženě rozumět! Vždyť ani ty&nbsp;nejsi šťasten! Pověz, co&nbsp;z&nbsp;ní&nbsp;máš? K&nbsp;čemu ti&nbsp;je? Jenom ji&nbsp;mučíš svou pozorností… Copak necítíš, jak je&nbsp;to&nbsp;hrozné?“</span></p>
          <p class="chunk" data-nb-ref-number="96" data-nb-words="10" data-nb-chars="48"><span class="idea" data-nb-ref-number="96" id="idea96" data-nb-words="10" data-nb-chars="48">„Ty by&nbsp;sis ji&nbsp;potom vzal, ne?“ ozval se&nbsp;Pelikán.</span></p>
          <p class="chunk" data-nb-ref-number="97" data-nb-words="60" data-nb-chars="348"><span class="idea" data-nb-ref-number="97" id="idea97" data-nb-words="60" data-nb-chars="348">„Ani nevím – bože, jak rád,“ vyhrkl Ježek s&nbsp;nesmírnou úlevou naděje. „Kdyby jen svolila! Na&nbsp;nic bych nemyslil než na&nbsp;její štěstí… Kdybys věděl, jak si&nbsp;rozumíme! Jen kdyby se&nbsp;odhodlala,“ mluvil skoro už&nbsp;pláče radostí, „všechno bych pro ni&nbsp;udělal… Vždyť jsem jako blázen, dýchám pro ni… Člověče, ty&nbsp;nevíš… Neměl jsem tušení, že&nbsp;je&nbsp;možno tak milovat!“</span></p>
          <p class="chunk" data-nb-ref-number="98" data-nb-words="2" data-nb-chars="12"><span class="idea" data-nb-ref-number="98" id="idea98" data-nb-words="2" data-nb-chars="12">„Kolik máš?“</span></p>
          <p class="chunk" data-nb-ref-number="99" data-nb-words="5" data-nb-chars="29"><span class="idea" data-nb-ref-number="99" id="idea99" data-nb-words="5" data-nb-chars="29">„Cože?“ ptal se&nbsp;Ježek zmaten.</span></p>
          <p class="chunk" data-nb-ref-number="100" data-nb-words="3" data-nb-chars="19"><span class="idea" data-nb-ref-number="100" id="idea100" data-nb-words="3" data-nb-chars="19">„Kolik máš příjmu?“</span></p>
          <p class="chunk" data-nb-ref-number="101" data-nb-words="58" data-nb-chars="320"><span class="idea" data-nb-ref-number="101" id="idea101" data-nb-words="58" data-nb-chars="320">„Což o&nbsp;to,“ drtil Ježek rozpačitě, „to víš, není to&nbsp;mnoho… Ale ona by&nbsp;se&nbsp;uskromnila, mluvili jsme již o&nbsp;tom… Kdybys věděl, jak nám nezáleží na&nbsp;penězích! Tomu ty&nbsp;nerozumíš, Pelikáne, tady jsou jiné a&nbsp;větší věci… Jí&nbsp;jsou peníze tak jedno! Vidíš, ani nechce o&nbsp;tom mluvit, jak to&nbsp;bude… potom. Vždyť ona přímo pohrdá penězi!“</span></p>
          <p class="chunk" data-nb-ref-number="102" data-nb-words="6" data-nb-chars="32"><span class="idea" data-nb-ref-number="102" id="idea102" data-nb-words="6" data-nb-chars="32">„Ale jak si&nbsp;to&nbsp;ty&nbsp;představuješ?“</span></p>
          <p class="chunk" data-nb-ref-number="103" data-nb-words="47" data-nb-chars="230"><span class="idea" data-nb-ref-number="103" id="idea103" data-nb-words="47" data-nb-chars="230">„Já? Vidíš, ty&nbsp;jsi z&nbsp;jiné rasy než my, ty&nbsp;dovedeš myslet jen na&nbsp;ty&nbsp;hmotné věci – – Lucy je&nbsp;tolik nad tebou! Ani špendlík by&nbsp;si&nbsp;od&nbsp;tebe neodnesla, kdybys ji&nbsp;pustil. Hlavně já&nbsp;to&nbsp;nechci, rozumíš? Byl by&nbsp;to&nbsp;pro ni&nbsp;docela nový život…“</span></p>
          <p class="chunk" data-nb-ref-number="104" data-nb-words="22" data-nb-chars="132"><span class="idea" data-nb-ref-number="104" id="idea104" data-nb-words="22" data-nb-chars="132">Rudý uhlík doutníku se&nbsp;zvedal do&nbsp;výše. „Škoda,“ řekl Pelikán, „rád bych tě&nbsp;poslouchal dál; ale musím do&nbsp;továrny. Tak poslyš, Ježku.“</span></p>
          <p class="chunk" data-nb-ref-number="105" data-nb-words="6" data-nb-chars="36"><span class="idea" data-nb-ref-number="105" id="idea105" data-nb-words="6" data-nb-chars="36">„Vždyť to&nbsp;tvé bohatství ji&nbsp;svazuje!“</span></p>
          <p class="chunk" data-nb-ref-number="106" data-nb-words="43" data-nb-chars="237"><span class="idea" data-nb-ref-number="106" id="idea106" data-nb-words="43" data-nb-chars="237">„Ano. Tedy ty&nbsp;požádáš o&nbsp;přeložení. Servus, Ježku. A&nbsp;přijdeš-li ještě k&nbsp;nám, nechám tě&nbsp;vyhodit. Pokud budeš v&nbsp;Praze, nediv se, že&nbsp;tě&nbsp;bude někdo sledovat. A&nbsp;nechoď po&nbsp;navigaci, aby tě&nbsp;někdo neshodil do&nbsp;řeky. S&nbsp;mou ženou už&nbsp;mluvit nebudeš.“</span></p>
          <p class="chunk" data-nb-ref-number="107" data-nb-words="6" data-nb-chars="42"><span class="idea" data-nb-ref-number="107" id="idea107" data-nb-words="6" data-nb-chars="42">Ježek těžce oddychoval. „Nepůjdu z&nbsp;Prahy!“</span></p>
          <p class="chunk" data-nb-ref-number="108" data-nb-words="16" data-nb-chars="83"><span class="idea" data-nb-ref-number="108" id="idea108" data-nb-words="16" data-nb-chars="83">„Pak půjde ona. Chceš-li to&nbsp;k&nbsp;tomu dohnat… Ale s&nbsp;mou ženou už&nbsp;se&nbsp;nesetkáš. Servus.“</span></p>
          <p class="chunk" data-nb-ref-number="109" data-nb-words="17" data-nb-chars="90"><span class="idea" data-nb-ref-number="109" id="idea109" data-nb-words="17" data-nb-chars="90">Když pak po&nbsp;chvíli šla domovnice toho domu z&nbsp;půdy, našla na&nbsp;schodech seděti pána v&nbsp;kožiše.</span></p>
          <p class="chunk" data-nb-ref-number="110" data-nb-words="6" data-nb-chars="35"><span class="idea" data-nb-ref-number="110" id="idea110" data-nb-words="6" data-nb-chars="35">„Není vám dobře?“ ptala se&nbsp;účastně.</span></p>
          <p class="chunk" data-nb-ref-number="111" data-nb-words="14" data-nb-chars="84"><span class="idea" data-nb-ref-number="111" id="idea111" data-nb-words="14" data-nb-chars="84">„Ano… ne…,“ řekl pán, jako by&nbsp;se&nbsp;probouzel. „Prosím vás, paní, zavolejte mi&nbsp;drožku.“</span></p>
          <p class="chunk" data-nb-ref-number="112" data-nb-words="33" data-nb-chars="182"><span class="idea" data-nb-ref-number="112" id="idea112" data-nb-words="33" data-nb-chars="182">Letěla pro drožku, a&nbsp;když těžce vstupoval do&nbsp;vozu, zdálo se&nbsp;jí, že&nbsp;je&nbsp;snad opilý. Pelikán dal kočímu adresu svého bytu, ale za&nbsp;chvíli mu&nbsp;zaklepal na&nbsp;záda: „Obraťte, jedu do&nbsp;továrny.“</span></p>
        </section>
        <section class="footnotes" role="doc-endnotes">
          <hr>
          <ol>
            <li id="fn:1" role="doc-endnote" class="chunk" data-nb-ref-number="113" data-nb-words="8" data-nb-chars="48"><span class="idea" data-nb-ref-number="113" id="idea113" data-nb-words="8" data-nb-chars="48"><p>Komplicita (z franc.) – srozumění. <em>Pozn. red.</em> <a href="#fnref:1" class="footnote-backref" role="doc-backlink">↩︎</a></p></span></li>
          </ol>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./trapne_povidky_012.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>