<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Helena">
    <meta name="apple-mobile-web-app-capable" content="yes">
    <title>Helena</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Karel Čapek: Trapné povídky">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Trapné povídky">
    <meta property="og:title" content="Trapné povídky">
    <meta property="og:type" content="book">
    <meta property="og:book:author" content="Karel Čapek">
    <meta property="twitter:title" content="Karel Čapek: Trapné povídky">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./trapne_povidky_007.html">
    <link rel="next" href="./trapne_povidky_009.html">
    <meta name="nb-order" content="4">
    <link rel="self" href="trapne_povidky_008.html">
    <meta name="nb-identifier" content="capek-trapne-povidky-abda8f2">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="3294" data-nb-chars="19294">
    <nav role="doc-toc">
      <ul class="plain section">
        <li><a href="trapne_povidky_005.html">Předmluva</a></li>
        <li><a href="trapne_povidky_006.html">Otcové</a></li>
        <li><a href="trapne_povidky_007.html">Tři</a></li>
        <li><a href="trapne_povidky_008.html">Helena</a></li>
        <li><a href="trapne_povidky_009.html">Na zámku</a></li>
        <li><a href="trapne_povidky_010.html">Peníze</a></li>
        <li><a href="trapne_povidky_011.html">Surovec</a></li>
        <li><a href="trapne_povidky_012.html">Košile</a></li>
        <li><a href="trapne_povidky_013.html">Uražený</a></li>
        <li><a href="trapne_povidky_014.html">Tribunál</a></li>
        <li><a href="trapne_povidky_015.html">Ediční poznámka</a></li>
        <li><a href="trapne_povidky_016.html">Život a doba spisovatele Karla Čapka v datech</a></li>
        <li><a href="trapne_povidky_017.html">První vydání knih Karla Čapka</a></li>
        <li><a href="trapne_povidky_018.html">Poznámky pod čarou</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./trapne_povidky_007.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="6"><span class="idea" data-nb-ref-number="1" id="idea1" data-nb-words="1" data-nb-chars="6">Helena</span></h1>
        <section>
          <p class="chunk" data-nb-ref-number="2" data-nb-words="116" data-nb-chars="771"><span class="idea" data-nb-ref-number="2" id="idea2" data-nb-words="116" data-nb-chars="771">Poznal ji&nbsp;v&nbsp;lázních, tu&nbsp;velikou, divnou dívku kostnaté postavy a&nbsp;dlouhých nohou; měla krásné šedé oči a&nbsp;lícní maso přisedlé ke&nbsp;lbi, mužská ve&nbsp;své eleganci, přímá, a&nbsp;přece nejistá v&nbsp;pohybech, polo mužatka, polo panenská nymfa, plná plachosti a&nbsp;studu nejsložitějšího; zkrátka typ, který jej upoutal zvláště v&nbsp;tomto prostředí letních lesů, slunečné únavy a&nbsp;duševního pohovu, kterému se&nbsp;oddal. Studovala něco, snad filozofii; měla své „názory“, podle nichž myslila i&nbsp;pozorovala, kus pedanterie a&nbsp;nadobyčej mnoho vzdělání; nosila šaty s&nbsp;velikými kapsami, ve&nbsp;kterých schovávala své knížky. Celá její učenost kořenila jakousi chlapeckou naivitou její uzavřenou, cudnou zralost ženy velmi niterné a&nbsp;velmi silné. Mluvíte-li o&nbsp;Palladě učené, nezapomínejte na&nbsp;její božské panenství.</span></p>
          <p class="chunk" data-nb-ref-number="3" data-nb-words="140" data-nb-chars="837"><span class="idea" data-nb-ref-number="3" id="idea3" data-nb-words="140" data-nb-chars="837">Spřátelili se&nbsp;snadno, snad pro vzájemnou bizarnost, která je&nbsp;bavila. Cítil, že&nbsp;tato moudrá dívka se&nbsp;namáhá čísti jej jako novou, překvapující knihu; přese vše ho&nbsp;to&nbsp;těšilo. Jsou ženy, které mají mánii brát lidi jako psychologický román; Bůh jim pomoz: hledají v&nbsp;lidech typy, snaží se&nbsp;číst jejich duši, soudí o&nbsp;nich hluboce a&nbsp;se&nbsp;zvláštní jistotou, aby tak dospěly buď k&nbsp;velmi jednoduché nespravedlnosti, nebo k&nbsp;nesmírně složitému omylu. Helena tedy byla ve&nbsp;svých omylech přímo tajuplně složitá; tento muž, se&nbsp;kterým chodí po&nbsp;lesních procházkách, který rád mluví, mnohým pohrdá a&nbsp;ostatním se&nbsp;baví, prudký, chytrý a&nbsp;ničemu nevěřící, je&nbsp;pro ni, bůhví proč, něco na&nbsp;způsob Hamsunova Falka. Doma si&nbsp;ho&nbsp;rozebírá, plna duchaplných a&nbsp;málo jasných poznatků; zatím on&nbsp;se&nbsp;nudí nebo spí, nenacházeje arciť sám v&nbsp;sobě nic, co&nbsp;by&nbsp;stálo za&nbsp;šňupku zájmu.</span></p>
          <p class="chunk" data-nb-ref-number="4" data-nb-words="220" data-nb-chars="1310"><span class="idea" data-nb-ref-number="4" id="idea4" data-nb-words="220" data-nb-chars="1310">Zato jejich procházky jsou dílem pro sebe. Nyní Helena nemá času o&nbsp;něm přemýšlet; poslouchá, hledíc pěknýma očima před sebe, zabavena jeho neklidnou živostí. Chvílemi se&nbsp;sama ozve tiše a&nbsp;váhavě; neví, že&nbsp;její hlas zní mu&nbsp;melodicky čistě v&nbsp;mnohozvučném doprovodu přírody; neví, že&nbsp;s&nbsp;tím svým vážným hlasem, chlapeckou lící, se&nbsp;svými hrubozrnnými, přísně střiženými šaty je&nbsp;mu&nbsp;jasnou, drsně líbeznou, rozjařující notou plnou čistoty a&nbsp;ladnosti, Palladinou notou mezi lesy a&nbsp;sluncem, prostřed živlů. Neví sama o&nbsp;tom, ale má&nbsp;nový, nebývalý pocit, že&nbsp;je&nbsp;hezká; ach, nikdy ten pocit nevzkřísí doma před zrcadlem, ale nyní, na&nbsp;této stezičce lesní, to&nbsp;cítí s&nbsp;ruměným potěšením. Tím větší potěšení, že&nbsp;on, nevěřící, jí&nbsp;praví, že&nbsp;je&nbsp;lepší cit mezi mužem a&nbsp;ženou než láska; jsou zdroje harmonie, jež jsou nekonečně širší a&nbsp;přirozenější. Za&nbsp;ta&nbsp;slova chtěla by&nbsp;mu&nbsp;Helena z&nbsp;vděčnosti podat ruku; ale ostýchá se&nbsp;za&nbsp;svou ruku, považuje ji&nbsp;za&nbsp;příliš velikou a&nbsp;neustále ji&nbsp;skrývá v&nbsp;rukavičce. Jde po&nbsp;jeho boku a&nbsp;skoro nedutá; diví se&nbsp;sama sobě, že&nbsp;jí&nbsp;je&nbsp;tak dobře v&nbsp;tom, býti cele dívkou; není v&nbsp;ní, kupodivu, nejmenší vzpoury proti této samozřejmé mužské převaze. Byl to&nbsp;památný a&nbsp;sličný den; Helena, ulehčena o&nbsp;břemeno uměle udržované pýchy, pocítila obdivuplné kamarádství k&nbsp;tomu, který jí&nbsp;vrátil potěšení býti mladou dívkou.</span></p>
          <p class="chunk" data-nb-ref-number="5" data-nb-words="398" data-nb-chars="2329"><span class="idea" data-nb-ref-number="5" id="idea5" data-nb-words="398" data-nb-chars="2329">Záhy bylo Heleně podstoupiti zkoušku nemalou. Přijela do&nbsp;lázní mladá paní tučné, plavé, rozmařilé krásy; hned prvého večera si&nbsp;vybrala Helenina přítele a&nbsp;dala mu&nbsp;cítiti sdostatek, že&nbsp;by&nbsp;ji&nbsp;nemiloval marně. Heleně to&nbsp;neušlo; chraň bůh, nechtěla žárlit, ale strnula, zošklivěla v&nbsp;tváři a&nbsp;byla až&nbsp;hloupě těžkopádná; když na&nbsp;ni&nbsp;promluvil, odpovídala mu&nbsp;způsobem nepříjemným a&nbsp;jaksi popuzeným. Nenáviděla sebe samu za&nbsp;tu&nbsp;prudkou bolest a&nbsp;přemáhala se&nbsp;hrdinně; v&nbsp;noci šel na&nbsp;ni&nbsp;pláč, ale tu&nbsp;ji&nbsp;napadlo, že&nbsp;ten dotyčný je&nbsp;vlastně fanfarón, prázdný požívač a&nbsp;tuctový sobec; s&nbsp;tou útěchou šťastně usnula. Ráno vyšla dříve, aby ho&nbsp;nepotkala, a&nbsp;zlezla vysokou lesní stráň, na&nbsp;jejímž vrcholku kdysi „objevili“ balvanové sedátko a&nbsp;jakous takous krásnou vyhlídku na&nbsp;lázně. Seděla tu, naplněna duchem svaté samoty; odpustila všemu světu a&nbsp;plně prožívala mír odříkání a&nbsp;povznešení. A&nbsp;tu, hle, není-li pak to&nbsp;včerejší fanfarón, který vylézá slunnou strání mezi kvetoucími diviznami a&nbsp;ostružím? Chtěla utéci, ale uprchla jen uražená Pallas; Helena zůstala a&nbsp;musila si&nbsp;nechat líbit, že&nbsp;se&nbsp;jí&nbsp;oči naplnily slzami. Odvrátila se, aby to&nbsp;neviděl, aby jí&nbsp;vůbec neviděl do&nbsp;očí, a&nbsp;hlavně, hlavně proto, že&nbsp;byla dnes jistě nehezká. Sedl si&nbsp;a&nbsp;mluvil – ani slovem se&nbsp;nedotkl toho, že&nbsp;se&nbsp;něco stalo, že&nbsp;ji&nbsp;hledal, že&nbsp;něco se&nbsp;má&nbsp;vysvětlit; mluvil vážně a&nbsp;nenutil ji&nbsp;k&nbsp;veselí. A&nbsp;tak planoucí poledne je&nbsp;najde na&nbsp;tomto sedátku z&nbsp;balvanů v&nbsp;přátelském hovoru, který neznamená nic jiného, než že&nbsp;je&nbsp;vše hluboce a&nbsp;neskonale v&nbsp;pořádku. Tam dole přes lázeňské náměstí plove bílá skvrna s&nbsp;červeným slunečníkem; snad je&nbsp;to&nbsp;plavá kráska. Ano, je&nbsp;poledne, a&nbsp;muž dobře ví, že&nbsp;dávno, dávno by&nbsp;už&nbsp;byl čas, aby se&nbsp;dali na&nbsp;cestu dolů; což má&nbsp;tu&nbsp;s&nbsp;ní&nbsp;sedět do&nbsp;večera? Helena sedí, tiskne své velké ruce mezi koleny a&nbsp;usmívá se, ne&nbsp;ústy, ani očima, nýbrž jen duší. „Jak je&nbsp;pozdě?“ ptá se&nbsp;konečně. „Dvě hodiny,“ odpovídá muž, nelidsky se&nbsp;přemáhaje, aby to&nbsp;neznělo nespokojeně. Avšak čím jsou Heleně hodiny? Vskutku „je vyšší cit než láska“, a&nbsp;Helena cítí se&nbsp;neskonale vysoko nad každou láskou, nad každou vášní; nikdy, nikdy už&nbsp;nepozná slabosti. Konečně se&nbsp;zvedla; cestou utrhla několik kvítků, zatkla si&nbsp;je&nbsp;za&nbsp;pás a&nbsp;doma jistě si&nbsp;je&nbsp;schová jako relikvii. Muž vzdychl; není tak lehko konati skutky milosrdí. Přišli dolů ve&nbsp;čtyři hodiny, což byl v&nbsp;životě lázní pozoruhodný skandál.</span></p>
          <p class="chunk" data-nb-ref-number="6" data-nb-words="239" data-nb-chars="1452"><span class="idea" data-nb-ref-number="6" id="idea6" data-nb-words="239" data-nb-chars="1452">Následovaly nerušené dny, kdy spolu putovali v&nbsp;radosti ničím nezkalené. Bůh rozestřel po&nbsp;jejich cestách objevy a&nbsp;dobrodružství; tu&nbsp;našli ptáčata v&nbsp;hnízdě nebo vyplašili zajíce; tu&nbsp;seděli za&nbsp;žárného odpoledne ve&nbsp;venkovském kuželníku, vážně mlčíce, prostřed slepic a&nbsp;kuřat; tu&nbsp;je&nbsp;přepadl liják v&nbsp;polích a&nbsp;vrhl je, šťastné, do&nbsp;hlídačovy budky; duha vybudovala před nimi kouzelnou bránu vítězství, srní rodina pásla se&nbsp;na&nbsp;jitřní pasece, v&nbsp;mlází znali místo, kde rostl rekordní hřib, nikým jiným nenalezený. Jinde pochovali mrtvolku stehlíkovu, nalezli encián a&nbsp;líbezné cyklamínky, objevili babičku, k&nbsp;níž chodili na&nbsp;mléko a&nbsp;která říkala potěšené Heleně „mladá paní“; a&nbsp;tak bylo bezpočtu dobrodružství a&nbsp;příhod, jež společně zažili a&nbsp;za&nbsp;něž si&nbsp;byli jaksi vzájemně vděčni. Helena přijala za&nbsp;své všechny jeho chlapecké záliby, oživena dvojí radostí: radostí z&nbsp;nové věci a&nbsp;radostí ze&nbsp;společného zájmu. Shodli se&nbsp;dokonale ve&nbsp;všem, co&nbsp;jeho těšilo. Říkala „naše cyklamíny“, ale byl to&nbsp;on, který je&nbsp;nalezl; vše bylo jeho dílem, všechno prošlo nejprve jeho očima a&nbsp;plynulo z&nbsp;jeho bohatství; ubohá Heleno, kdeže je&nbsp;tvůj podíl v&nbsp;tomto společném světě? Ach, neví to&nbsp;Helena, ale usmívá se&nbsp;s&nbsp;očima sklopenýma; její dílo je&nbsp;tato shoda, její zásluha je&nbsp;veliká, její srdce je&nbsp;čisté a&nbsp;pokorné; vězte, že&nbsp;on&nbsp;vše objevil, ale ona z&nbsp;toho učinila radost společnou a&nbsp;plnou souzvuku. Tož sbohem pro dnes, Heleno, a&nbsp;zítra zase někam půjdeme; děkuji vám, že&nbsp;to&nbsp;dnes bylo tak krásné.</span></p>
          <p class="chunk" data-nb-ref-number="7" data-nb-words="3" data-nb-chars="5"><span class="idea" data-nb-ref-number="7" id="idea7" data-nb-words="3" data-nb-chars="5">* * *</span></p>
          <p class="chunk" data-nb-ref-number="8" data-nb-words="69" data-nb-chars="413"><span class="idea" data-nb-ref-number="8" id="idea8" data-nb-words="69" data-nb-chars="413">Odejel, a&nbsp;Helena mu&nbsp;psávala; napoprvé se&nbsp;až&nbsp;lekl jejího drsného, neladného, příliš velikého písma; viděl, že&nbsp;v&nbsp;ní&nbsp;jsou prudkosti dosud nepoznané. Její sloh mu&nbsp;připadal strojený, její veselí vynucené, a&nbsp;nemohl pochopit, proč má&nbsp;nyní čísti o&nbsp;enciánech, jež odkvetly, nebo o&nbsp;nálezu psí kostry v&nbsp;„našem“ lomu. Nevěděl, co&nbsp;má&nbsp;na&nbsp;to&nbsp;odpovídat. Je&nbsp;až&nbsp;ku&nbsp;podivu, jak málo zbývá z&nbsp;nejkrásnější shody, nejsou-li lidé spolu.</span></p>
          <p class="chunk" data-nb-ref-number="9" data-nb-words="111" data-nb-chars="684"><span class="idea" data-nb-ref-number="9" id="idea9" data-nb-words="111" data-nb-chars="684">I&nbsp;Helena se&nbsp;s&nbsp;podzimem vrátila, a&nbsp;mnoho, přemnoho ztrácela na&nbsp;pražské půdě. Chodil s&nbsp;ní&nbsp;rád za&nbsp;okraje Prahy, kde vede se&nbsp;drobná, rozryvná bitva mezi zemí a&nbsp;městem. Jsou tu&nbsp;chvíle nevyrovnatelné, plné pustoty a&nbsp;tesknosti, kdy vám připadá, jako byste stáli na&nbsp;utichlém bojišti, kde země raněná a&nbsp;město skoro již mrtvé dokonávají na&nbsp;hromadách trosek. A&nbsp;jsou i&nbsp;končiny veliké jednoduchosti, jako Bílá Hora; lesy, táhlé opuštěné stráně a&nbsp;hlavně řeka, krásná a&nbsp;tajemná mezi všemi řekami na&nbsp;světě. Jsou ranní hodiny, nejvzácnější ze&nbsp;všech, neznámé obyvateli města. Vyplujte ráno parníčkem proti proudu; budete slyšet hlasy tak důvěrné, že&nbsp;nikdy byste jich nečekali tak blízko lidského sídla.</span></p>
          <p class="chunk" data-nb-ref-number="10" data-nb-words="130" data-nb-chars="746"><span class="idea" data-nb-ref-number="10" id="idea10" data-nb-words="130" data-nb-chars="746">Jednoho rána šli po&nbsp;navigaci u&nbsp;Braníka. Byl stříbrně šedý podzimní den. Vltava zdála se&nbsp;proudem světla tiše a&nbsp;kovově šumícím. Neobyčejné ticho bylo v&nbsp;tom všem, a&nbsp;tolik uklidněného zármutku, že&nbsp;mimovolně začal mluvit sám o&nbsp;sobě. Vypravoval o&nbsp;tom, čím chtěl být a&nbsp;čím se&nbsp;nestal, co&nbsp;chtěl dělat, co&nbsp;mu&nbsp;ušlo; žaloval na&nbsp;sebe a&nbsp;vzdávaje se&nbsp;vší rezervy vylil svou nespokojenost jedním proudem. Zdálo se&nbsp;mu, že&nbsp;svou zpovědí se&nbsp;zbavuje vší malodušnosti a&nbsp;slabosti. Bylo mu, jako by&nbsp;se&nbsp;zároveň z&nbsp;dálky, snad z&nbsp;druhého břehu, díval na&nbsp;kamenný pás navigace; tuhle se&nbsp;berou dva lidičky po&nbsp;hrázi, docela drobní proti řece, rovině a&nbsp;nebi, jako by&nbsp;měli jen znázorniti samotu i&nbsp;opuštěnost toho všeho. Bylo tu&nbsp;nekonečně více osamělosti než v&nbsp;hlubině letních lesů.</span></p>
          <p class="chunk" data-nb-ref-number="11" data-nb-words="112" data-nb-chars="628"><span class="idea" data-nb-ref-number="11" id="idea11" data-nb-words="112" data-nb-chars="628">„Heleno,“ říkal, „vždyť tohle není život. To&nbsp;je&nbsp;stárnutí, nuda, ubíjení času nebo co&nbsp;chcete, ale život to&nbsp;není. K&nbsp;ničemu nejsem a&nbsp;nic už&nbsp;nedovedu; a&nbsp;dělám-li něco, cítím už&nbsp;předem: k&nbsp;čemu vlastně? Vždyť já&nbsp;sám z&nbsp;toho nic nemám. Já&nbsp;sám! Já&nbsp;sám! Celý život jsem myslil jen na&nbsp;sebe, a&nbsp;hleďte, nic vlastně jsem sám pro sebe neudělal. To&nbsp;není život. Pomoz si, člověče! Ale jak může sobec pomoci sám sobě? Heleno, ledacos už&nbsp;jsem zkusil, ale nejsmutnější je&nbsp;pocit vlastní slabosti. Omrzelo mne tolik věcí. Vy&nbsp;mne posloucháte a&nbsp;nestojí to&nbsp;vůbec za&nbsp;to. Divím se, že&nbsp;jste tak trpělivá. Podívejte se, jakou tamhleten chytil velikou rybu.“</span></p>
          <p class="chunk" data-nb-ref-number="12" data-nb-words="78" data-nb-chars="478"><span class="idea" data-nb-ref-number="12" id="idea12" data-nb-words="78" data-nb-chars="478">Ukazoval prstem: Helena zvedla sklopené oči, ale ne&nbsp;za&nbsp;jeho prstem; zářivě pohlédla na&nbsp;něj. Zmátl ho&nbsp;ten plný pohled, a&nbsp;nevěděl, co&nbsp;dále říci; zmírňoval, co&nbsp;mluvil předtím, odpoutal se&nbsp;a&nbsp;začal žertovat. Než Helena byla jako zařezaná, nemluvila a&nbsp;neposlouchala; procházka se&nbsp;končila skoro rozladěně, na&nbsp;parníčku nemluvili, bylo mu&nbsp;málem nudno a&nbsp;rád se&nbsp;rozloučil. Zbytek dne nepadá na&nbsp;váhu; druhého dne ráno mu&nbsp;pošta přinesla dopis od&nbsp;Heleny. Otvíral jej se&nbsp;srdcem plným nepokoje.</span></p>
          <p class="chunk" data-nb-ref-number="13" data-nb-words="12" data-nb-chars="91"><span class="idea" data-nb-ref-number="13" id="idea13" data-nb-words="12" data-nb-chars="91">„Ještě dnes,“ začínal dopis vzrušeným písmem, „musím poděkovati Tobě drahý, nejdražší můj…“</span></p>
          <p class="chunk" data-nb-ref-number="14" data-nb-words="32" data-nb-chars="194"><span class="idea" data-nb-ref-number="14" id="idea14" data-nb-words="32" data-nb-chars="194">Pustil dopis jako udeřen; to&nbsp;náhlé „Ty“, toto „nejdražší“, zbláznilo se&nbsp;to&nbsp;děvče? Musel přecházet po&nbsp;pokoji, aby to&nbsp;spolknul; měl pocit hanby a&nbsp;ponížení, chtěl by&nbsp;se&nbsp;rovnou propadnout. Co&nbsp;ještě?</span></p>
          <p class="chunk" data-nb-ref-number="15" data-nb-words="168" data-nb-chars="885"><span class="idea" data-nb-ref-number="15" id="idea15" data-nb-words="168" data-nb-chars="885">Ještě dnes musím poděkovati Tobě drahý, nejdražší můj za&nbsp;nejkrásnější den mého života. Dal jsi mi&nbsp;vše, dal jsi mi&nbsp;lásku. Ještě včera žila jsem těžký sen to&nbsp;nebyl život. Dnes stojím u&nbsp;okna s&nbsp;rozepjatou náručí jsi to&nbsp;Ty&nbsp;jsi to&nbsp;Ty&nbsp;za&nbsp;kým ji&nbsp;rozpínám, nejdražší jsi to&nbsp;Ty? Vím jsem šílená snad v&nbsp;nejbližší chvíli budu litovat, co&nbsp;jsem Ti&nbsp;napsala. Hrozně spěchám říci vše než přijde ta&nbsp;chvíle lítosti, neboť chci raději litovat než neříci to. Líbám Tě&nbsp;líbám Tě&nbsp;drahý můj, neptej se&nbsp;mne po&nbsp;ničem neboť nevím co&nbsp;se&nbsp;se&nbsp;mnou děje! Ne&nbsp;to&nbsp;nebyl život, hrozný byl můj sen miláčku Díky díky jsem Tvá a&nbsp;nechci mít nic co&nbsp;není Tvé Ježíši nezlom mne abych mohla vše říci! Chtěla bych obejmout Tvé nohy, celým tělem se&nbsp;ponížit protože jsem tak Tvá že&nbsp;už&nbsp;nemohu jinak. Nes mne miláčku nemám vlády, hlavu dám na&nbsp;Tvé rameno a&nbsp;Ty&nbsp;mne líbáš ukrutný nevíš že&nbsp;mne ještě nikdo nelíbal? Ach kdybych byla s&nbsp;Tebou</span></p>
          <p class="chunk" data-nb-ref-number="16" data-nb-words="1" data-nb-chars="7"><span class="idea" data-nb-ref-number="16" id="idea16" data-nb-words="1" data-nb-chars="7">Helena.</span></p>
          <p class="chunk" data-nb-ref-number="17" data-nb-words="17" data-nb-chars="86"><span class="idea" data-nb-ref-number="17" id="idea17" data-nb-words="17" data-nb-chars="86">Drahý nejdražší, bojím se&nbsp;toho večera podej mi&nbsp;ruku, mysli na&nbsp;mne, je&nbsp;to&nbsp;má&nbsp;první noc!</span></p>
          <p class="chunk" data-nb-ref-number="18" data-nb-words="108" data-nb-chars="615"><span class="idea" data-nb-ref-number="18" id="idea18" data-nb-words="108" data-nb-chars="615">Četl v&nbsp;trapném úžasu, neúprosně vnímaje každou chybu interpunkce, každou zoufalou nesouvislost pomateného dopisu. Stále měl pocit, jako by&nbsp;se&nbsp;styděl. Co&nbsp;jsem to&nbsp;provedl, vzpomínal, čím jsem si&nbsp;tohle způsobil? Copak jsem se&nbsp;jí&nbsp;včera, proboha, vyznával z&nbsp;lásky? Co&nbsp;se&nbsp;s&nbsp;ní&nbsp;stalo? Jaký hysterický záchvat? Snad to&nbsp;patří vůbec na&nbsp;jinou adresu, napadlo ho, a&nbsp;běžel, aby znovu prozkoumal to&nbsp;bláznivé psaní. Běda, není pochyby: ten miláček jsem už&nbsp;já. Což jsem s&nbsp;ní&nbsp;kdy mluvil o&nbsp;lásce, cožpak jsem jí&nbsp;kdy něco lhal? Arciť, byla mně milá; ale jen proto, ano, právě proto, že&nbsp;to&nbsp;nemělo pranic s&nbsp;láskou… Bože, co&nbsp;se&nbsp;to&nbsp;stalo?</span></p>
          <p class="chunk" data-nb-ref-number="19" data-nb-words="93" data-nb-chars="564"><span class="idea" data-nb-ref-number="19" id="idea19" data-nb-words="93" data-nb-chars="564">Četl znova její dopis, cítil v&nbsp;něm její dech horečný a&nbsp;vzlykající; divý, šílený musel být boj té&nbsp;mužské panny, než tak ztratila hlavu. A&nbsp;což, zastavil se&nbsp;v&nbsp;zlobném podezření, byl-li vůbec jaký? Snad jen čekala na&nbsp;mou první slabost, aby mne přepadla svou hysterickou náručí! Hle, naříkal jsem, zastonal jsem; opravdu vhodná chvíle, aby na&nbsp;mé&nbsp;lože složila své tíživé panenství. Ach, Heleno, zachvěl se, odpusť mi, to&nbsp;jsi neučinila. Chtěla jsi mi&nbsp;pomoci, mně zklamanému, chtěla ses nějak obětovat a&nbsp;udělat něco velikého, ach, hloupá! jak sis to&nbsp;vlastně představovala?</span></p>
          <p class="chunk" data-nb-ref-number="20" data-nb-words="114" data-nb-chars="670"><span class="idea" data-nb-ref-number="20" id="idea20" data-nb-words="114" data-nb-chars="670">Ještě jednou zkoumal pozorně její dopis; bylo mu&nbsp;stále ošklivěji. Písmo je&nbsp;nepříčetné, psáno bylo v&nbsp;pološeru, ruce měla vlhké potem, což svědčí o&nbsp;krizi. Není tu&nbsp;stínu vypočítavosti, ale také ne&nbsp;velkodušné a&nbsp;pošetilé oběti. Chtělo se&nbsp;jí&nbsp;líbat, a&nbsp;více než to. Je&nbsp;jí&nbsp;dvacet pět let. Přesilná a&nbsp;strašná je&nbsp;vzpoura těla. Vzpomněl si&nbsp;na&nbsp;její palladickou ladnost, na&nbsp;bezpohlavní čistotu jejího nevykvetlého ženství. Něco potřísňujícího padlo na&nbsp;ni. Ubohá Heleno, kdybys aspoň byla krásná; nikdo by&nbsp;se&nbsp;pak nepodivil tvé vášni a&nbsp;nesnížila by&nbsp;tě&nbsp;v&nbsp;očích nikoho. Ale nejsi krásná, i&nbsp;nezbývá než být k&nbsp;tobě nespravedlivý. Jdi, Heleno; je-li co&nbsp;jisto na&nbsp;světě, je&nbsp;to, že&nbsp;tě&nbsp;nemiluji.</span></p>
          <p class="chunk" data-nb-ref-number="21" data-nb-words="119" data-nb-chars="659"><span class="idea" data-nb-ref-number="21" id="idea21" data-nb-words="119" data-nb-chars="659">A&nbsp;opět na&nbsp;ni&nbsp;vzpomněl, vzpomněl si&nbsp;na&nbsp;ni&nbsp;v&nbsp;dobrém a&nbsp;viděl její čiré, líbezné oči. Ne, Heleno, moudré děvče, nevěřím ani tomu; není to&nbsp;měsíční nepokoj ženy, není to&nbsp;tělesná bouře, nýbrž nějaký divný omyl. Tvé srdce se&nbsp;pomátlo, zítra zas bude jasné a&nbsp;pokojné; ale běda, tu&nbsp;vzpomeneš na&nbsp;svůj čin, a&nbsp;bude ti&nbsp;přehrozně studem a&nbsp;ponížením. Budeš sebou pohrdat, rozryješ se&nbsp;hanbou nejpalčivější a&nbsp;nikdy už, nikdy mně nebudeš chtít přijít na&nbsp;oči. Ach, Heleno, jak vám to&nbsp;mám říci? Nemyslete na&nbsp;to, věděl jsem hned, že&nbsp;to&nbsp;tak není; spálil jsem to&nbsp;psaní a&nbsp;rozfoukl popel, nevím už, co&nbsp;tam bylo psáno; patrně něco v&nbsp;ten smysl, že&nbsp;mne máte ráda způsobem nejšlechetnějším.</span></p>
          <p class="chunk" data-nb-ref-number="22" data-nb-words="7" data-nb-chars="30"><span class="idea" data-nb-ref-number="22" id="idea22" data-nb-words="7" data-nb-chars="30">Vrhl se&nbsp;ke&nbsp;stolu a&nbsp;začal psát:</span></p>
          <p class="chunk" data-nb-ref-number="23" data-nb-words="1" data-nb-chars="7"><span class="idea" data-nb-ref-number="23" id="idea23" data-nb-words="1" data-nb-chars="7">Heleno,</span></p>
          <p class="chunk" data-nb-ref-number="24" data-nb-words="33" data-nb-chars="200"><span class="idea" data-nb-ref-number="24" id="idea24" data-nb-words="33" data-nb-chars="200">děkuji Ti&nbsp;za&nbsp;slova lásky; je&nbsp;mně jako člověku nehodnému. Dáváš mi&nbsp;více, než dovedu svým bídným srdcem oplatit. Jsem člověk opotřebovaný, dívenko, a&nbsp;svět mne neudělal tak dobrým, jak bys Ty&nbsp;zasloužila.</span></p>
          <p class="chunk" data-nb-ref-number="25" data-nb-words="24" data-nb-chars="149"><span class="idea" data-nb-ref-number="25" id="idea25" data-nb-words="24" data-nb-chars="149">A&nbsp;nyní, drahá Heleno, můžeme opět být moudří. Pronesla jste slovo, které se&nbsp;muselo říci; jste statečná a&nbsp;obdivuhodná. Bylo už&nbsp;nutno, abychom upřímně…</span></p>
          <p class="chunk" data-nb-ref-number="26" data-nb-words="55" data-nb-chars="333"><span class="idea" data-nb-ref-number="26" id="idea26" data-nb-words="55" data-nb-chars="333">Položil pero. Je&nbsp;nicméně jasno, že&nbsp;ji&nbsp;nemiluji; jak je&nbsp;možno, abych jí&nbsp;to&nbsp;neřekl? Čmáral si&nbsp;mechanicky po&nbsp;podložce slovo „nikdy“; vtom zazněl zvonek. Slyšel služku otevírat; někdo tiše mluvil a&nbsp;zaklepal na&nbsp;jeho dveře. Řekl „dále“, ale nikdo nevstupoval. Šel sám otevřít; o&nbsp;veřeje opírala se&nbsp;Helena, tisknouc obě veliké ruce k&nbsp;prsoum.</span></p>
          <p class="chunk" data-nb-ref-number="27" data-nb-words="20" data-nb-chars="122"><span class="idea" data-nb-ref-number="27" id="idea27" data-nb-words="20" data-nb-chars="122">„Račte, slečno,“ řekl sevřenými zuby, a&nbsp;zavíraje za&nbsp;ní&nbsp;dveře, zalomil rukama: „Jak jen můžete, Heleno, jak jen to&nbsp;můžete!“</span></p>
          <p class="chunk" data-nb-ref-number="28" data-nb-words="13" data-nb-chars="84"><span class="idea" data-nb-ref-number="28" id="idea28" data-nb-words="13" data-nb-chars="84">Helena pohlížela stranou, rty se&nbsp;jí&nbsp;žalostně chvěly. „Přišla jsem ti&nbsp;říci…,“ začala.</span></p>
          <p class="chunk" data-nb-ref-number="29" data-nb-words="11" data-nb-chars="66"><span class="idea" data-nb-ref-number="29" id="idea29" data-nb-words="11" data-nb-chars="66">„Vím, co&nbsp;chcete říci,“ pře rušil ji&nbsp;zoufale. „Sedněte si, Heleno!“</span></p>
          <p class="chunk" data-nb-ref-number="30" data-nb-words="25" data-nb-chars="136"><span class="idea" data-nb-ref-number="30" id="idea30" data-nb-words="25" data-nb-chars="136">Sedla si&nbsp;na&nbsp;okraj pohovky s&nbsp;očima sklopenýma a&nbsp;drtila v&nbsp;prstech svou kabelku. „Přišla jsem – – vás poprosit, abyste mi&nbsp;vrátil to&nbsp;psaní.“</span></p>
          <p class="chunk" data-nb-ref-number="31" data-nb-words="11" data-nb-chars="69"><span class="idea" data-nb-ref-number="31" id="idea31" data-nb-words="11" data-nb-chars="69">„Právě jsem vám začal psát,“ odpověděl tiše. „Jak jste mne polekala!“</span></p>
          <p class="chunk" data-nb-ref-number="32" data-nb-words="6" data-nb-chars="34"><span class="idea" data-nb-ref-number="32" id="idea32" data-nb-words="6" data-nb-chars="34">Zvedla k&nbsp;němu oči plné zoufalství.</span></p>
          <p class="chunk" data-nb-ref-number="33" data-nb-words="8" data-nb-chars="47"><span class="idea" data-nb-ref-number="33" id="idea33" data-nb-words="8" data-nb-chars="47">„Nu což, Heleno,“ řekl měkce, „jak jste spala?“</span></p>
          <p class="chunk" data-nb-ref-number="34" data-nb-words="60" data-nb-chars="348"><span class="idea" data-nb-ref-number="34" id="idea34" data-nb-words="60" data-nb-chars="348">Vstala, odhodila kabelku, sejmula klobouk a&nbsp;svlékala si&nbsp;žaket; bylo hrozné, že&nbsp;ji&nbsp;k&nbsp;tomu sám nevybídl. Žaket se&nbsp;jí&nbsp;zachytil na&nbsp;nějakém knoflíčku, nemohla jej odpoutat třesoucími se&nbsp;prsty; nehnul se, aby jí&nbsp;pomohl. Trhala prudce a&nbsp;slepě, až&nbsp;něco prasklo; pustila žaket na&nbsp;zem, sklonil se&nbsp;rychle, aby jej zvedl, a&nbsp;tu&nbsp;ho&nbsp;chytila oběma rukama za&nbsp;hlavu.</span></p>
          <p class="chunk" data-nb-ref-number="35" data-nb-words="122" data-nb-chars="734"><span class="idea" data-nb-ref-number="35" id="idea35" data-nb-words="122" data-nb-chars="734">Prudce se&nbsp;vztyčil s&nbsp;očima temnýma záštím; ale jak ho&nbsp;křečovitě držela, zakolísala jeho pohybem a&nbsp;byla by&nbsp;upadla; musel ji&nbsp;zachytit oběma pažema. Tu&nbsp;uvolnily se&nbsp;její ruce, cítil, jak její prsty se&nbsp;třesou na&nbsp;jeho tvářích laskajícím, horoucím chvěním, jak leží celou vahou v&nbsp;jeho náručí; s&nbsp;hlavou zvrácenou nazad, oči zavřeny, suché rty zdviženy jako k&nbsp;smrtelnému políbení nad obnaženými, jektajícími zuby, mezi nimiž chvěla se&nbsp;špička jazyka, s&nbsp;lící šedivě bledou a&nbsp;roznícenou; tak zvedala k&nbsp;němu tvář v&nbsp;úžasu vášnivého očekávání. Byla přímo ošklivá; vše v&nbsp;tom obličeji pohaslo, když zavřela oči. Zasykl odporem a&nbsp;políbil ji&nbsp;lehce na&nbsp;tvář; jemně, co&nbsp;nejjemněji sňal její ruce ze&nbsp;svých tváří a&nbsp;řekl s&nbsp;těžkým steskem: „Sedněte si, Heleno.“</span></p>
          <p class="chunk" data-nb-ref-number="36" data-nb-words="43" data-nb-chars="264"><span class="idea" data-nb-ref-number="36" id="idea36" data-nb-words="43" data-nb-chars="264">Usedla jako opilá a&nbsp;zakryla si&nbsp;tváře dlaněmi. „Heleno,“ mluvil přerývaně, přecházeje po&nbsp;pokoji, „nechci, aby vás tohle setkání mrzelo. Prosím vás, buďte rozumná. Neznám vás, bůh ví, nevyznám se&nbsp;ve&nbsp;vás vůbec; ale bojím se, abyste zítra na&nbsp;mne nemyslela s&nbsp;výčitkou.“</span></p>
          <p class="chunk" data-nb-ref-number="37" data-nb-words="4" data-nb-chars="29"><span class="idea" data-nb-ref-number="37" id="idea37" data-nb-words="4" data-nb-chars="29">Helena seděla jako zkamenělá.</span></p>
          <p class="chunk" data-nb-ref-number="38" data-nb-words="26" data-nb-chars="144"><span class="idea" data-nb-ref-number="38" id="idea38" data-nb-words="26" data-nb-chars="144">„Odpusťte,“ řekl trpce, „že dnes myslím na&nbsp;zítřek. Bylo by&nbsp;lépe, aby nebyl žádný. Řekněte, jste si&nbsp;tak jista, že&nbsp;by&nbsp;se&nbsp;zítřek na&nbsp;vás nepomstil?“</span></p>
          <p class="chunk" data-nb-ref-number="39" data-nb-words="6" data-nb-chars="42"><span class="idea" data-nb-ref-number="39" id="idea39" data-nb-words="6" data-nb-chars="42">Helena, s&nbsp;tváří zakrytou, zavrtěla hlavou.</span></p>
          <p class="chunk" data-nb-ref-number="40" data-nb-words="61" data-nb-chars="339"><span class="idea" data-nb-ref-number="40" id="idea40" data-nb-words="61" data-nb-chars="339">„Přišla jste, abyste se&nbsp;mně vložila do&nbsp;rukou: Tu&nbsp;jsem, nalož se&nbsp;mnou nějak! Děvče, copak je&nbsp;to&nbsp;možno? Mám vás podržet, sevřít pevněji, složit někam nebo co? Což vím, čím vám nejvíc ublížím? Ach, Heleno, zbavte mne toho, prosím vás; nechtějte na&nbsp;mně, abych rozhodoval co&nbsp;s&nbsp;vámi; jsem bez vůle, ale mám vás rád. Ujměte se&nbsp;sama sebe, Heleno!“</span></p>
          <p class="chunk" data-nb-ref-number="41" data-nb-words="40" data-nb-chars="223"><span class="idea" data-nb-ref-number="41" id="idea41" data-nb-words="40" data-nb-chars="223">Seděla bez hnutí, ustrnulá, němá; bylo mu&nbsp;jí&nbsp;nesmírně líto a&nbsp;v&nbsp;úzkostech hledal slova nejněžnější, kterými by&nbsp;jí&nbsp;vyložil stav věci. Aby jí&nbsp;byl blíže, sedl si&nbsp;na&nbsp;vysoký okraj pohovky a&nbsp;díval se&nbsp;shora do&nbsp;jejích drsných vlasů.</span></p>
          <p class="chunk" data-nb-ref-number="42" data-nb-words="61" data-nb-chars="351"><span class="idea" data-nb-ref-number="42" id="idea42" data-nb-words="61" data-nb-chars="351">„Nu, hleďte,“ opakoval tiše, „ujměte se&nbsp;sama sebe. Jste čistá a&nbsp;hrdá; nezahazujte se. Znám vás příliš málo; mám pocit, že&nbsp;dnešek je&nbsp;nám poslán osudem jen proto, abych si&nbsp;vás počal vážit nekonečně víc než dosud. Heleno, měl jsem z&nbsp;vás radost jako z&nbsp;panenského děvčete; budu vás ctít jako ženu, která překonala sebe samu. Budete jistá sebou a&nbsp;dokonalá.“</span></p>
          <p class="chunk" data-nb-ref-number="43" data-nb-words="49" data-nb-chars="281"><span class="idea" data-nb-ref-number="43" id="idea43" data-nb-words="49" data-nb-chars="281">Tu&nbsp;učinila Helena věc neočekávanou a&nbsp;velmi prostou. Jak seděl výše než ona a&nbsp;s&nbsp;koleny zdviženými, odkryla svou tvář a&nbsp;položila se&nbsp;bradou na&nbsp;jeho koleno pohybem zároveň dětským a&nbsp;milostným nevýslovně; v&nbsp;té&nbsp;poloze znehybněla a&nbsp;zavřela oči, jako by&nbsp;chtěla říci: teď si&nbsp;mluv, co&nbsp;chceš.</span></p>
          <p class="chunk" data-nb-ref-number="44" data-nb-words="54" data-nb-chars="293"><span class="idea" data-nb-ref-number="44" id="idea44" data-nb-words="54" data-nb-chars="293">Byl zmaten, cítil sám předobře lživost všeho, co&nbsp;říká. „Heleno,“ počal smutně, „je to&nbsp;velká vina, že&nbsp;nejsem už&nbsp;tak mlád, abych – věřil v&nbsp;lásku? Je&nbsp;to&nbsp;velká vina, že&nbsp;když slyším ‚láska‘, myslím hned na&nbsp;bolest a&nbsp;zklamání, na&nbsp;hrubé rozkoše, na&nbsp;styk nejnižší, na&nbsp;lež a&nbsp;rozchod? Je&nbsp;to&nbsp;veliká vina?“</span></p>
          <p class="chunk" data-nb-ref-number="45" data-nb-words="56" data-nb-chars="329"><span class="idea" data-nb-ref-number="45" id="idea45" data-nb-words="56" data-nb-chars="329">Helena, se&nbsp;zavřenýma očima, zavrtěla hlavou. Cítil na&nbsp;své noze prudce bít tepnu jejího hrdla; rychle dýchala pootevřenými rty, bledá a&nbsp;jakoby spící. Teď, pravila tato úlisná tvář, v&nbsp;tuto chvíli je&nbsp;mi&nbsp;vše jedno; nech mne tak být. Zkrásněla skoro v&nbsp;té&nbsp;nehybnosti; vypadala jako maska ze&nbsp;sloni. Naklonil se&nbsp;k&nbsp;ní&nbsp;a&nbsp;mluvil polohlasně:</span></p>
          <p class="chunk" data-nb-ref-number="46" data-nb-words="72" data-nb-chars="401"><span class="idea" data-nb-ref-number="46" id="idea46" data-nb-words="72" data-nb-chars="401">„Heleno, láska není to, co&nbsp;byste chtěla; je&nbsp;těžká a&nbsp;vždy ponižující; není pro vás. Kdybych vás viděl jít tou cestou s&nbsp;jiným, s&nbsp;kýmkoliv jiným, volal bych na&nbsp;vás s&nbsp;hrůzou: Heleno, Heleno, nechoďte tudy, to&nbsp;není pro vás; nemůžete přejít, kudy přejdou jiné, zlomí vás, co&nbsp;jiné unesou; nevím, zda proto, že&nbsp;jste moudřejší, nebo nešťastnější. Nevyznám se&nbsp;ve&nbsp;vás, ale bojím se&nbsp;o&nbsp;vás. Co&nbsp;vám mám ještě říci?“</span></p>
          <p class="chunk" data-nb-ref-number="47" data-nb-words="27" data-nb-chars="174"><span class="idea" data-nb-ref-number="47" id="idea47" data-nb-words="27" data-nb-chars="174">Helena zrůžověla a&nbsp;zesličněla podivně, její rysy zjemněly, hleděla tajemně štěrbinou očí nikam; pohladil ji&nbsp;po&nbsp;vlasech a&nbsp;řekl měkce: „Heleno, nikdy už&nbsp;nesmíte ke&nbsp;mně přijít.“</span></p>
          <p class="chunk" data-nb-ref-number="48" data-nb-words="21" data-nb-chars="107"><span class="idea" data-nb-ref-number="48" id="idea48" data-nb-words="21" data-nb-chars="107">Nic se&nbsp;nezachvělo v&nbsp;její líci; každou ránu, zdá se, by&nbsp;unesla v&nbsp;této pozici. Vzdychl a&nbsp;dotkl se&nbsp;její tváře.</span></p>
          <p class="chunk" data-nb-ref-number="49" data-nb-words="2" data-nb-chars="17"><span class="idea" data-nb-ref-number="49" id="idea49" data-nb-words="2" data-nb-chars="17">„Sbohem, Heleno.“</span></p>
          <p class="chunk" data-nb-ref-number="50" data-nb-words="18" data-nb-chars="102"><span class="idea" data-nb-ref-number="50" id="idea50" data-nb-words="18" data-nb-chars="102">Poslušně vstala a&nbsp;nechala se&nbsp;odíti do&nbsp;žaketu. Pomáhal jí&nbsp;zatknout jehlice do&nbsp;vlasů; usmála se&nbsp;na&nbsp;něho.</span></p>
          <p class="chunk" data-nb-ref-number="51" data-nb-words="39" data-nb-chars="215"><span class="idea" data-nb-ref-number="51" id="idea51" data-nb-words="39" data-nb-chars="215">Když odcházela, obrátila se&nbsp;prudce a&nbsp;stiskla mu&nbsp;ruku vší silou. „Jste – tak – – šlechetný,“ řekla, zardívajíc se&nbsp;a&nbsp;s&nbsp;očima sklopenýma, jako by&nbsp;mu&nbsp;děkovala, že&nbsp;jí&nbsp;ničeho neudělal. Přese vše musel se&nbsp;kousnouti do&nbsp;rtů.</span></p>
          <p class="chunk" data-nb-ref-number="52" data-nb-words="10" data-nb-chars="51"><span class="idea" data-nb-ref-number="52" id="idea52" data-nb-words="10" data-nb-chars="51">Od&nbsp;toho dne se&nbsp;nesešli; nebylo to&nbsp;arci dobře možno.</span></p>
          <p class="chunk" data-nb-ref-number="53" data-nb-words="20" data-nb-chars="111"><span class="idea" data-nb-ref-number="53" id="idea53" data-nb-words="20" data-nb-chars="111">Po&nbsp;letech slyšel opět o&nbsp;Heleně. Mluvila o&nbsp;něm prý se&nbsp;zřejmým nepřátelstvím, jako o&nbsp;někom, kdo jí&nbsp;těžce ublížil.</span></p>
          <p class="chunk" data-nb-ref-number="54" data-nb-words="8" data-nb-chars="32"><span class="idea" data-nb-ref-number="54" id="idea54" data-nb-words="8" data-nb-chars="32">Bylo mu&nbsp;toho líto – i&nbsp;po&nbsp;letech.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./trapne_povidky_009.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>