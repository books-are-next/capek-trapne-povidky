<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Tři">
    <meta name="apple-mobile-web-app-capable" content="yes">
    <title>Tři</title>
    <link rel="stylesheet" href="./style/style.min.css" media="screen" integrity="sha256-1cpg/RYkJEcZJuKsZ8cbs3M2r9kOplEXHcv5iqCbmLE=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Karel Čapek: Trapné povídky">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Trapné povídky">
    <meta property="og:title" content="Trapné povídky">
    <meta property="og:type" content="book">
    <meta property="og:book:author" content="Karel Čapek">
    <meta property="twitter:title" content="Karel Čapek: Trapné povídky">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./trapne_povidky_006.html">
    <link rel="next" href="./trapne_povidky_008.html">
    <meta name="nb-order" content="3">
    <link rel="self" href="trapne_povidky_007.html">
    <meta name="nb-identifier" content="capek-trapne-povidky-87b9794">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2088" data-nb-chars="12079">
    <nav role="doc-toc">
      <ul class="plain section">
        <li><a href="trapne_povidky_005.html">Předmluva</a></li>
        <li><a href="trapne_povidky_006.html">Otcové</a></li>
        <li><a href="trapne_povidky_007.html">Tři</a></li>
        <li><a href="trapne_povidky_008.html">Helena</a></li>
        <li><a href="trapne_povidky_009.html">Na zámku</a></li>
        <li><a href="trapne_povidky_010.html">Peníze</a></li>
        <li><a href="trapne_povidky_011.html">Surovec</a></li>
        <li><a href="trapne_povidky_012.html">Košile</a></li>
        <li><a href="trapne_povidky_013.html">Uražený</a></li>
        <li><a href="trapne_povidky_014.html">Tribunál</a></li>
        <li><a href="trapne_povidky_015.html">Ediční poznámka</a></li>
        <li><a href="trapne_povidky_016.html">Život a doba spisovatele Karla Čapka v datech</a></li>
        <li><a href="trapne_povidky_017.html">První vydání knih Karla Čapka</a></li>
        <li><a href="trapne_povidky_018.html">Poznámky pod čarou</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./trapne_povidky_006.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="3"><span class="idea" data-nb-ref-number="1" id="idea1" data-nb-words="1" data-nb-chars="3">Tři</span></h1>
        <section>
          <p class="chunk" data-nb-ref-number="2" data-nb-words="75" data-nb-chars="432"><span class="idea" data-nb-ref-number="2" id="idea2" data-nb-words="75" data-nb-chars="432">Slunce, jež od&nbsp;rána pálilo do&nbsp;žluté stěny protějších dvorů, se&nbsp;pomalu v&nbsp;úporném tichu přesunulo. Stěny naproti jsou již ve&nbsp;stínu, zdá se&nbsp;dokonce, jako by&nbsp;se&nbsp;tím trochu ochladilo. Nyní zachycuje se&nbsp;úzký proužek slunečního světla na&nbsp;okenním rámu, bude se&nbsp;šířiti, a&nbsp;až&nbsp;padne do&nbsp;pokoje, muž vedle se&nbsp;probudí, hlasitě zazívá a&nbsp;přijde sem, tak jako každé jiné neděle. Marie se&nbsp;otřásla v&nbsp;ramenou tesknou ošklivostí a&nbsp;pustila šití do&nbsp;klína.</span></p>
          <p class="chunk" data-nb-ref-number="3" data-nb-words="135" data-nb-chars="759"><span class="idea" data-nb-ref-number="3" id="idea3" data-nb-words="135" data-nb-chars="759">Prázdnýma očima se&nbsp;zahleděla oknem. Ten kaštan ve&nbsp;dvoře nedávno kvetl, ale nyní zůstala jen okvětí jakoby ožraná. Proč se&nbsp;ti&nbsp;zoškliví i&nbsp;strom, který přece za&nbsp;nic nemůže? Neklidné, rostoucí, přetěžké břímě ukládalo se&nbsp;v&nbsp;prsou Mariiných. Kdyby o&nbsp;sobě chtěla mluvit, řekla by, že&nbsp;jsou to&nbsp;snad vzpomínky; nikdy však o&nbsp;sobě nemluvila ani svému muži, ani tomu druhému. Ale vždyť nejsou to&nbsp;ani vzpomínky. Je&nbsp;to&nbsp;jen, jako by&nbsp;se&nbsp;vše minulé svalilo v&nbsp;těžké klubko; stačí zachytit nitku, i&nbsp;počne se&nbsp;odvíjet událost za&nbsp;událostí, ta, kterou by&nbsp;ráda vzkřísila pro své potěšení, i&nbsp;ta, kterou by&nbsp;chtěla navěky zapomenout. Na&nbsp;nic Marie nemyslí, na&nbsp;nic nechce mysliti, ale ví&nbsp;o&nbsp;všem, nač by&nbsp;teď mohla vzpomínat. Je&nbsp;tu&nbsp;vše, a&nbsp;tak blízko, že&nbsp;se&nbsp;bojí myslet, aby se&nbsp;toho nedotkla.</span></p>
          <p class="chunk" data-nb-ref-number="4" data-nb-words="6" data-nb-chars="47"><span class="idea" data-nb-ref-number="4" id="idea4" data-nb-words="6" data-nb-chars="47">Proužek slunečního světla přeskočil okenní rám.</span></p>
          <p class="chunk" data-nb-ref-number="5" data-nb-words="117" data-nb-chars="663"><span class="idea" data-nb-ref-number="5" id="idea5" data-nb-words="117" data-nb-chars="663">Je&nbsp;tu&nbsp;především bezmocné vědomí, že&nbsp;každý o&nbsp;tom ví, že&nbsp;každý zná i&nbsp;podrobnosti její manželské nevěry. Ach, kdysi to&nbsp;nesla vzdorovitě, když tolik lidí jí&nbsp;dávalo najevo, že&nbsp;vědí… Někteří to&nbsp;dělali surově, jiní s&nbsp;necudnou důvěrností, jiní káravě a&nbsp;jiní, ještě jiní – jen nikdo nebyl, kdo by&nbsp;se&nbsp;necítil v&nbsp;právu říci jí&nbsp;něco hrozného. Ta&nbsp;sousedka bručí hlasitě o&nbsp;kurvách, když ji&nbsp;potká; ta&nbsp;druhá kývá hlavou a&nbsp;vykládá, že&nbsp;mladý člověk musí užívat, co&nbsp;prý má&nbsp;z&nbsp;poctivosti; jiná důtklivými narážkami se&nbsp;stará o&nbsp;manžela, jiná si&nbsp;odplivne, jiná nepoděkuje na&nbsp;pozdrav, jiná přetéká křiklavou sympatií a&nbsp;chodí si&nbsp;za&nbsp;to&nbsp;vypůjčovat kdeco, – ach bože, to&nbsp;všechno se&nbsp;musí snést?</span></p>
          <p class="chunk" data-nb-ref-number="6" data-nb-words="68" data-nb-chars="455"><span class="idea" data-nb-ref-number="6" id="idea6" data-nb-words="68" data-nb-chars="455">Ano, zprvu se&nbsp;Marie nutila ke&nbsp;vzdoru; ale těžko vzdorovat vlastnímu špatnému svědomí. A&nbsp;potom plakala zuřivými, uraženými, bezúlevnými slzami. Nemohla si&nbsp;ani ponaříkat svému milenci, neměla mu&nbsp;vlastně nikdy co&nbsp;říci, nemluvně zajata tichou, těžkou, ujařmující láskou vášnivého a&nbsp;těžkopádného člověka. Tvářila se&nbsp;konečně, jako by&nbsp;nerozuměla těm narážkám, jako by&nbsp;se&nbsp;jí&nbsp;to&nbsp;netýkalo; člověk zvykne na&nbsp;vše, ale tím se&nbsp;toto „vše“ neočistí, nepromění, nepředělá…</span></p>
          <p class="chunk" data-nb-ref-number="7" data-nb-words="7" data-nb-chars="44"><span class="idea" data-nb-ref-number="7" id="idea7" data-nb-words="7" data-nb-chars="44">Proužek slunce se&nbsp;přesmekl na&nbsp;šňůry žaluzie.</span></p>
          <p class="chunk" data-nb-ref-number="8" data-nb-words="184" data-nb-chars="1061"><span class="idea" data-nb-ref-number="8" id="idea8" data-nb-words="184" data-nb-chars="1061">A&nbsp;potom byl tu&nbsp;manžel. Zprvu snad nevěřil, co&nbsp;mu&nbsp;lidé říkali o&nbsp;jeho ženě, ale pak ho&nbsp;rozrylo zoufalství a&nbsp;nemluvě s&nbsp;ní&nbsp;slova dal se&nbsp;do&nbsp;pití. Pil hrozně, on, člověk tak spořádaný, a&nbsp;sešel žalostným způsobem; konečně mu&nbsp;v&nbsp;úřadě pohrozili, že&nbsp;půjde do&nbsp;penze, a&nbsp;tu&nbsp;obrátil rázem, nechal pití a&nbsp;začal po&nbsp;starém, ba&nbsp;šetrněji a&nbsp;domáčtěji než dříve. S&nbsp;Marií dlouho nemluvil, ale posléze je&nbsp;nutno dohovořit se&nbsp;o&nbsp;výdajích, o&nbsp;prádle, o&nbsp;jídle… Zmlsněl jaksi a&nbsp;zlakoměl od&nbsp;své „nápravy“, potřeboval mnoho ohledů a&nbsp;dovedl se&nbsp;jimi spokojiti. Jednou našel doma Baudyše, milence Mariina; bouchl dveřmi, na&nbsp;nikoho nepohlédl a&nbsp;zalezl do&nbsp;druhého pokoje; ale sotva návštěva odešla, nechal se&nbsp;zavolat k&nbsp;večeři, nemluvil zprvu a&nbsp;po&nbsp;jídle začal hovořit o&nbsp;čemkoliv s&nbsp;trapnými zámlkami člověka, který ví, že&nbsp;by&nbsp;vlastně měl mlčet. Když pak Marie raději chodila do&nbsp;bytu Baudyšova, ztropil několikrát křik, že&nbsp;byla příliš dlouho pryč. Ano, musel čekat na&nbsp;večeři. Lidé říkali, že&nbsp;je&nbsp;veliký dobrák. Marie si&nbsp;ho&nbsp;ošklivěla, jednak proto, že&nbsp;ho&nbsp;klamala, jednak proto, že&nbsp;už&nbsp;na&nbsp;sebe vůbec nedbal.</span></p>
          <p class="chunk" data-nb-ref-number="9" data-nb-words="150" data-nb-chars="869"><span class="idea" data-nb-ref-number="9" id="idea9" data-nb-words="150" data-nb-chars="869">Paprsek slunce sklouzl na&nbsp;zeď. Marie sledovala jej jako rafii osudných hodin. Teď, teď ještě je&nbsp;slyšet, jak muž pravidelně chrápe; ale za&nbsp;chvíli zapraská vedle pohovka, manžel zazívá, pracně se&nbsp;zvedne, a&nbsp;škrabaje se&nbsp;v&nbsp;týle, s&nbsp;rozepjatou vestou, jen v&nbsp;ponožkách přijde k&nbsp;ní&nbsp;jako každé neděle. Tu&nbsp;pak přechází po&nbsp;pokoji, ohmatává nábytek, prohlíží škody už&nbsp;léta staré, bručí na&nbsp;výlohy a&nbsp;opatrně, oklikami začne svůj divný týdenní hovor… Marie se&nbsp;zachvěla. Začal s&nbsp;tím už&nbsp;dost dávno. Tisíckrát mluvil o&nbsp;tom, jak přijde žena člověku draho, co&nbsp;peněz stojí manželství. A&nbsp;nejlepší prý to&nbsp;mají, začal najednou, mládenci, kteří si&nbsp;namluví vdanou paní. Jiný ji&nbsp;živí, jiný ji&nbsp;šatí, a&nbsp;je&nbsp;to&nbsp;nestojí nic. Leda kytičku fialek, řekl, dívaje se&nbsp;nehnutě na&nbsp;Marii. Těm to&nbsp;přijde lacino, opakoval obšírně, jako by&nbsp;něco objevil. Celý měsíc byl živ z&nbsp;té&nbsp;látky, a&nbsp;Marie si&nbsp;myslila, že&nbsp;žárlí.</span></p>
          <p class="chunk" data-nb-ref-number="10" data-nb-words="109" data-nb-chars="608"><span class="idea" data-nb-ref-number="10" id="idea10" data-nb-words="109" data-nb-chars="608">Jednou si&nbsp;přišívala ozdoby na&nbsp;šaty. Přišel vyspalý a&nbsp;ptal se, co&nbsp;stojí ty&nbsp;krajky, co&nbsp;stojí to&nbsp;a&nbsp;ono… Ostatně nikdy jí&nbsp;v&nbsp;takových věcech příliš nebránil, snad chápal, že&nbsp;potřebuje být hezká; nicméně mluvil o&nbsp;tom a&nbsp;naříkal na&nbsp;výlohy. Dnes, začal tehdy, jeden muž nestačí, aby svou ženu ošatil; ne, jeden muž za&nbsp;dnešních poměrů nemá na&nbsp;to&nbsp;dost příjmů. Někteří to&nbsp;mají ovšem laciné, žena jim přijde zadarmo, když není jejich… Marie počala chápat, bylo jí, že&nbsp;jí&nbsp;srdce chladne, ale mlčela, jako by&nbsp;se&nbsp;jí&nbsp;to&nbsp;netýkalo. Muž díval se&nbsp;na&nbsp;ni&nbsp;nehnutým, těžkým pohledem a&nbsp;vyhrkl: „A co&nbsp;Baudyš?“ Poprvé pronesl jeho jméno.</span></p>
          <p class="chunk" data-nb-ref-number="11" data-nb-words="7" data-nb-chars="40"><span class="idea" data-nb-ref-number="11" id="idea11" data-nb-words="7" data-nb-chars="40">„Co s&nbsp;Baudyšem?“ zděsila se&nbsp;tehdy Marie.</span></p>
          <p class="chunk" data-nb-ref-number="12" data-nb-words="11" data-nb-chars="63"><span class="idea" data-nb-ref-number="12" id="idea12" data-nb-words="11" data-nb-chars="63">„Nic,“ řekl vyhýbavě, a&nbsp;po&nbsp;chvíli: „Jaké má&nbsp;asi tento, příjmy.“</span></p>
          <p class="chunk" data-nb-ref-number="13" data-nb-words="85" data-nb-chars="461"><span class="idea" data-nb-ref-number="13" id="idea13" data-nb-words="85" data-nb-chars="461">Tehdy to&nbsp;začalo, vzpomíná Marie. A&nbsp;od&nbsp;té&nbsp;doby je&nbsp;to&nbsp;každé neděle. Cože dnes tak dlouho spí? – Přijde a&nbsp;škrabe se&nbsp;na&nbsp;zádech. „Mluvila jsi s&nbsp;Baudyšem? A&nbsp;jak často? A&nbsp;co, jak vydělává?“ Pak začne o&nbsp;sobě. Není peněz, potřeboval by&nbsp;nový klobouk – jeho je&nbsp;už&nbsp;opravdu hnusný; ale co&nbsp;platno, „když domácnost všechno pohltí“. Mluví sám. Marii stoupá ošklivá koule do&nbsp;krku, chtěla by&nbsp;ji&nbsp;vyvrhnout. Muž kývá hlavou a&nbsp;končí s&nbsp;podivným smutkem: „Ty se&nbsp;ovšem o&nbsp;nic nestaráš.“</span></p>
          <p class="chunk" data-nb-ref-number="14" data-nb-words="118" data-nb-chars="651"><span class="idea" data-nb-ref-number="14" id="idea14" data-nb-words="118" data-nb-chars="651">Marie pohlíží na&nbsp;postupující paprsek a&nbsp;zatíná si&nbsp;nehty do&nbsp;dlaní. Aspoň tuto vzpomínku kdyby si&nbsp;mohla ušetřit! Bylo to&nbsp;jednou v&nbsp;bytě milencově – právě po&nbsp;takové neděli; Baudyš ji&nbsp;posadil na&nbsp;pohovku, ale ona se&nbsp;bránila a&nbsp;plakala; považovala za&nbsp;nutno plakat a&nbsp;dlouho, dlouho se&nbsp;nechala prosit o&nbsp;vysvětlení: že&nbsp;je&nbsp;muž lakomý, že&nbsp;jí&nbsp;nechce dát na&nbsp;šaty a&nbsp;na&nbsp;nic… Milenec poslouchal mračně a&nbsp;jaksi zchlazen; byl tak… snad těžkopádný, že&nbsp;v&nbsp;duchu počítal, co&nbsp;to&nbsp;může stát. Konečně řekl váhavě a&nbsp;nerad: „O to, Marie, se&nbsp;tedy postarám.“ Marie cítila, že&nbsp;nyní by&nbsp;mohla plakat beze lži, ale zatím musila se&nbsp;nechat líbat; ach, více než to, ach, více než co&nbsp;doposud!</span></p>
          <p class="chunk" data-nb-ref-number="15" data-nb-words="60" data-nb-chars="321"><span class="idea" data-nb-ref-number="15" id="idea15" data-nb-words="60" data-nb-chars="321">Příště ji&nbsp;čekal s&nbsp;darem; byla to&nbsp;látka na&nbsp;šaty, jež se&nbsp;jí&nbsp;nelíbila; a&nbsp;vracela se&nbsp;domů zlomena studem. Až&nbsp;po&nbsp;tyto dny se&nbsp;stýkala se&nbsp;svým milencem jako paní s&nbsp;manželem; její objetí bylo vážné a&nbsp;oddané; nyní však zavírala oči nad sebou, aby se&nbsp;neotřásla. Když stříhala látku, přišel muž. „To je&nbsp;od&nbsp;Baudyše?“ tázal se&nbsp;oživen.</span></p>
          <p class="chunk" data-nb-ref-number="16" data-nb-words="148" data-nb-chars="880"><span class="idea" data-nb-ref-number="16" id="idea16" data-nb-words="148" data-nb-chars="880">Marie vzdychla a&nbsp;jala se&nbsp;šíti dlouhými stehy. Šila si&nbsp;hedvábnou blůzu; i&nbsp;na&nbsp;tu&nbsp;jí&nbsp;koupil milenec. Až&nbsp;podivně se&nbsp;mu&nbsp;zalíbilo ji&nbsp;zahrnovati dary nákladnými, přepychovými a&nbsp;svůdnými. Někdy si&nbsp;myslila s&nbsp;radostí, že&nbsp;ji&nbsp;má&nbsp;tak rád. Někdy však cítila jinak, bývalo jí&nbsp;hrozně nevolno; tatam byla její zdrženlivá, trpná láska, z&nbsp;těch darů vál dech horečný a&nbsp;rozmařilý, a&nbsp;Marie nutila se&nbsp;k&nbsp;nepřirozené, lehkomyslné bujnosti, jež nezrála v&nbsp;jejím pokojném a&nbsp;silném těle. Byla to&nbsp;palčivá změna, kterou milenec přijímal jako žíznivý piják, ale Marie jako cosi neodbytného a&nbsp;odporného. Připadalo jí&nbsp;to&nbsp;nevýslovně hříšné, protože to&nbsp;bylo proti její přirozenosti; nemohla se&nbsp;však bránit a&nbsp;spolkla vše, zoufale a&nbsp;marně se&nbsp;snažíc nemyslit na&nbsp;to. Před týdnem ji&nbsp;nutil, aby pila víno; byl sám opilý. Odmítla pít, ale když pak dýchal do&nbsp;ní&nbsp;jeho zpitý, horoucí, rozvášněný dech, byla by&nbsp;hrůzou vykřikla.</span></p>
          <p class="chunk" data-nb-ref-number="17" data-nb-words="85" data-nb-chars="523"><span class="idea" data-nb-ref-number="17" id="idea17" data-nb-words="85" data-nb-chars="523">Paprsek slunce se&nbsp;tiše přesunul na&nbsp;fotografii její matky. Byla to&nbsp;kulatá, jasná, radostná tvář venkovské ženy, jež zrodila děti a&nbsp;požehnaně vrátila životu vše, co&nbsp;jí&nbsp;dal. Ruce klesly Marii do&nbsp;klína; i&nbsp;mužův dech utichl, bylo palčivé horko a&nbsp;ticho nejútlačnější. Tu&nbsp;zahekal vedle muž, pohovka zapraskala, podlaha skřípěla pod nejistými kroky. Marie jala se&nbsp;rychle šíti. Manžel otevřel dveře, hlasitě zazíval a&nbsp;celý rozepjat, zpitomělý spánkem, zpocen, drbaje se&nbsp;v&nbsp;týle vešel k&nbsp;ní. Marie ani nezvedla oči a&nbsp;šila tím rychleji.</span></p>
          <p class="chunk" data-nb-ref-number="18" data-nb-words="13" data-nb-chars="68"><span class="idea" data-nb-ref-number="18" id="idea18" data-nb-words="13" data-nb-chars="68">Muž přecházel v&nbsp;ponožkách po&nbsp;pokoji, kolébal se&nbsp;nad ní, zívl a&nbsp;řekl:</span></p>
          <p class="chunk" data-nb-ref-number="19" data-nb-words="3" data-nb-chars="14"><span class="idea" data-nb-ref-number="19" id="idea19" data-nb-words="3" data-nb-chars="14">„Co to&nbsp;šiješ?“</span></p>
          <p class="chunk" data-nb-ref-number="20" data-nb-words="8" data-nb-chars="56"><span class="idea" data-nb-ref-number="20" id="idea20" data-nb-words="8" data-nb-chars="56">Marie neodpověděla, jen rozhodila svou práci, aby viděl.</span></p>
          <p class="chunk" data-nb-ref-number="21" data-nb-words="33" data-nb-chars="190"><span class="idea" data-nb-ref-number="21" id="idea21" data-nb-words="33" data-nb-chars="190">„To máš od&nbsp;Baudyše?“ tázal se&nbsp;bez zájmu. Vzala do&nbsp;úst jehlu a&nbsp;neodpovídala. Muž vzdychl a&nbsp;znalecky ohmatával hedvábí, jako by&nbsp;tomu rozuměl. „To máš od&nbsp;Baudyše,“ odpověděl sám na&nbsp;svou otázku.</span></p>
          <p class="chunk" data-nb-ref-number="22" data-nb-words="6" data-nb-chars="36"><span class="idea" data-nb-ref-number="22" id="idea22" data-nb-words="6" data-nb-chars="36">„Už dávno,“ řekla Marie koutkem úst.</span></p>
          <p class="chunk" data-nb-ref-number="23" data-nb-words="8" data-nb-chars="46"><span class="idea" data-nb-ref-number="23" id="idea23" data-nb-words="8" data-nb-chars="46">„Áhaha,“ zívl muž a&nbsp;začal přecházet po&nbsp;pokoji.</span></p>
          <p class="chunk" data-nb-ref-number="24" data-nb-words="11" data-nb-chars="64"><span class="idea" data-nb-ref-number="24" id="idea24" data-nb-words="11" data-nb-chars="64">„Prosím tě, vezmi si&nbsp;aspoň střevíce,“ ozvala se&nbsp;Marie po&nbsp;chvíli.</span></p>
          <p class="chunk" data-nb-ref-number="25" data-nb-words="26" data-nb-chars="141"><span class="idea" data-nb-ref-number="25" id="idea25" data-nb-words="26" data-nb-chars="141">Muž mlčel a&nbsp;přecházel dál. „No co,“ začal, „pořád ty&nbsp;hadry! Nač jen… takové hlouposti. Že&nbsp;ti&nbsp;není líto peněz. Že&nbsp;ti, Marie, není líto peněz!“</span></p>
          <p class="chunk" data-nb-ref-number="26" data-nb-words="16" data-nb-chars="91"><span class="idea" data-nb-ref-number="26" id="idea26" data-nb-words="16" data-nb-chars="91">„Však ty&nbsp;to&nbsp;neplatíš,“ řekla Marie tvrdě. Věděla, že&nbsp;začíná týž hovor jako po&nbsp;tolik nedělí.</span></p>
          <p class="chunk" data-nb-ref-number="27" data-nb-words="44" data-nb-chars="259"><span class="idea" data-nb-ref-number="27" id="idea27" data-nb-words="44" data-nb-chars="259">„Neplatím,“ opakoval muž. „To víš, že&nbsp;neplatím. Kde bych měl na&nbsp;to&nbsp;vzít? Já… musím platit jiné věci. Mám zase vyplatit pojistné… Na&nbsp;zbytečnosti nemáme. Ty&nbsp;nepočítáš, co&nbsp;se&nbsp;vydá. Sto dvacet na&nbsp;činži. A&nbsp;pojištění. Tobě je&nbsp;všechno jedno. Mluvila jsi s&nbsp;Baudyšem?“</span></p>
          <p class="chunk" data-nb-ref-number="28" data-nb-words="1" data-nb-chars="10"><span class="idea" data-nb-ref-number="28" id="idea28" data-nb-words="1" data-nb-chars="10">„Mluvila.“</span></p>
          <p class="chunk" data-nb-ref-number="29" data-nb-words="25" data-nb-chars="127"><span class="idea" data-nb-ref-number="29" id="idea29" data-nb-words="25" data-nb-chars="127">„Ach ba, bože,“ zívl muž a&nbsp;díval se&nbsp;Marii do&nbsp;práce. „Že ti, Marie, není líto těch peněz. Co&nbsp;to&nbsp;může stát, taková látka, nevíš?“</span></p>
          <p class="chunk" data-nb-ref-number="30" data-nb-words="1" data-nb-chars="5"><span class="idea" data-nb-ref-number="30" id="idea30" data-nb-words="1" data-nb-chars="5">„Ne.“</span></p>
          <p class="chunk" data-nb-ref-number="31" data-nb-words="7" data-nb-chars="39"><span class="idea" data-nb-ref-number="31" id="idea31" data-nb-words="7" data-nb-chars="39">„Kolikrát jsi s&nbsp;ním mluvila ten týden?“</span></p>
          <p class="chunk" data-nb-ref-number="32" data-nb-words="1" data-nb-chars="10"><span class="idea" data-nb-ref-number="32" id="idea32" data-nb-words="1" data-nb-chars="10">„Dvakrát.“</span></p>
          <p class="chunk" data-nb-ref-number="33" data-nb-words="14" data-nb-chars="99"><span class="idea" data-nb-ref-number="33" id="idea33" data-nb-words="14" data-nb-chars="99">„Dvakrát,“ opakoval zamyšleně. „Škoda těch peněz. Vždyť už&nbsp;máš tolik těch hadrů! Poslechni, Marie!“</span></p>
          <p class="chunk" data-nb-ref-number="34" data-nb-words="7" data-nb-chars="41"><span class="idea" data-nb-ref-number="34" id="idea34" data-nb-words="7" data-nb-chars="41">Mladá žena sklonila hlavu; teď to&nbsp;přijde.</span></p>
          <p class="chunk" data-nb-ref-number="35" data-nb-words="21" data-nb-chars="110"><span class="idea" data-nb-ref-number="35" id="idea35" data-nb-words="21" data-nb-chars="110">„Už dva roky jsme nic neušetřili. Tak je&nbsp;to, Marie. A&nbsp;kdyby přišla nemoc nebo něco… Jen když máš parádu, viď?“</span></p>
          <p class="chunk" data-nb-ref-number="36" data-nb-words="3" data-nb-chars="20"><span class="idea" data-nb-ref-number="36" id="idea36" data-nb-words="3" data-nb-chars="20">Marie zarytě mlčela.</span></p>
          <p class="chunk" data-nb-ref-number="37" data-nb-words="25" data-nb-chars="141"><span class="idea" data-nb-ref-number="37" id="idea37" data-nb-words="25" data-nb-chars="141">„Potřebovali bychom něco uložit; a&nbsp;pak uhlí na&nbsp;zimu. Rád bych, abych k&nbsp;stáru…, abys ty&nbsp;měla… Aspoň na&nbsp;své vlastní stáří bys mohla pamatovat!“</span></p>
          <p class="chunk" data-nb-ref-number="38" data-nb-words="30" data-nb-chars="183"><span class="idea" data-nb-ref-number="38" id="idea38" data-nb-words="30" data-nb-chars="183">Bylo mučivé ticho; Marie provlékala jehlu, ani nevěděla čím. Muž díval se&nbsp;oknem přes její světlou hlavu a&nbsp;chtěl něco říci; tu&nbsp;se&nbsp;mu&nbsp;roztřásla ubohá, neholená, obědem potřísněná brada…</span></p>
          <p class="chunk" data-nb-ref-number="39" data-nb-words="3" data-nb-chars="26"><span class="idea" data-nb-ref-number="39" id="idea39" data-nb-words="3" data-nb-chars="26">„Přestaň,“ vykřikla Marie.</span></p>
          <p class="chunk" data-nb-ref-number="40" data-nb-words="24" data-nb-chars="123"><span class="idea" data-nb-ref-number="40" id="idea40" data-nb-words="24" data-nb-chars="123">Brada zapadla, muž naprázdno polkl a&nbsp;řekl: „Víš, i&nbsp;já&nbsp;bych potřeboval šaty; ale já&nbsp;vím, že&nbsp;na&nbsp;to&nbsp;nemáme. Tak je&nbsp;to, Marie.“</span></p>
          <p class="chunk" data-nb-ref-number="41" data-nb-words="8" data-nb-chars="34"><span class="idea" data-nb-ref-number="41" id="idea41" data-nb-words="8" data-nb-chars="34">Sedl si&nbsp;shrben a&nbsp;díval se&nbsp;do&nbsp;země.</span></p>
          <p class="chunk" data-nb-ref-number="42" data-nb-words="35" data-nb-chars="210"><span class="idea" data-nb-ref-number="42" id="idea42" data-nb-words="35" data-nb-chars="210">Marie ryla jehlou v&nbsp;hedvábí. Ano, dnes týden říkal totéž; byla by&nbsp;se&nbsp;rozplakala nad jeho zvetšelými šaty. Převracela je&nbsp;denně, znala každou jejich roztřepenou nitku; styděla se&nbsp;už, když v&nbsp;nich šel do&nbsp;kanceláře.</span></p>
          <p class="chunk" data-nb-ref-number="43" data-nb-words="158" data-nb-chars="885"><span class="idea" data-nb-ref-number="43" id="idea43" data-nb-words="158" data-nb-chars="885">Včera byla u&nbsp;milence; šla k&nbsp;němu s&nbsp;hotovým plánem, ale nedopadlo to&nbsp;tak, jak chtěla. Sedla si&nbsp;mu&nbsp;na&nbsp;klín (myslila, že&nbsp;je&nbsp;to&nbsp;nutno vzhledem k&nbsp;okolnostem) a&nbsp;nutila se&nbsp;do&nbsp;rozpustilého veselí; byl hned ve&nbsp;střehu a&nbsp;ptal se, co&nbsp;chce. Smála se&nbsp;a&nbsp;řekla, aby jí&nbsp;už&nbsp;nekupoval dary; že&nbsp;by&nbsp;si&nbsp;raději koupila sama, co&nbsp;chce, jen kdyby na&nbsp;to&nbsp;měla… Podíval se&nbsp;na&nbsp;ni&nbsp;a&nbsp;pustil ruce. „Vstaň,“ řekl a&nbsp;zvedl se, přecházel po&nbsp;pokoji, pak odpočítal dvě stě korun a&nbsp;položil je&nbsp;vedle její kabelky. Ach, schválně nechala kabelku na&nbsp;stole, myslila na&nbsp;to&nbsp;předem; proč to&nbsp;nepochopil, proč ji&nbsp;nechal, aby pak při loučení musila sbírat ty&nbsp;papíry a&nbsp;chvatně, neobratně je&nbsp;cpát do&nbsp;kabelky? Proč se&nbsp;aspoň neodvrátil, když to&nbsp;činila, proč se&nbsp;na&nbsp;to&nbsp;díval upřeným a&nbsp;pozorným pohledem? Marie sledovala suchýma, velikýma očima špičku své jehly; drásala nevědomky hedvábí, trhala do&nbsp;něho klikatou díru s&nbsp;bezvědomou pozorností…</span></p>
          <p class="chunk" data-nb-ref-number="44" data-nb-words="11" data-nb-chars="60"><span class="idea" data-nb-ref-number="44" id="idea44" data-nb-words="11" data-nb-chars="60">„Tak je&nbsp;to, Marie,“ ozval se&nbsp;muž těžce. „Nemáme dost peněz.“</span></p>
          <p class="chunk" data-nb-ref-number="45" data-nb-words="5" data-nb-chars="38"><span class="idea" data-nb-ref-number="45" id="idea45" data-nb-words="5" data-nb-chars="38">„Mou kabelku,“ řekla Marie podrážděně.</span></p>
          <p class="chunk" data-nb-ref-number="46" data-nb-words="2" data-nb-chars="11"><span class="idea" data-nb-ref-number="46" id="idea46" data-nb-words="2" data-nb-chars="11">„Co chceš?“</span></p>
          <p class="chunk" data-nb-ref-number="47" data-nb-words="4" data-nb-chars="24"><span class="idea" data-nb-ref-number="47" id="idea47" data-nb-words="4" data-nb-chars="24">„Vezmi si… mou kabelku!“</span></p>
          <p class="chunk" data-nb-ref-number="48" data-nb-words="15" data-nb-chars="95"><span class="idea" data-nb-ref-number="48" id="idea48" data-nb-words="15" data-nb-chars="95">Otevřel kabelku; našel zchumlanou hrst bankovek, jak ji&nbsp;tam včera nacpala. „To je&nbsp;tvé?“ vyhrkl.</span></p>
          <p class="chunk" data-nb-ref-number="49" data-nb-words="3" data-nb-chars="20"><span class="idea" data-nb-ref-number="49" id="idea49" data-nb-words="3" data-nb-chars="20">„Naše,“ řekla Marie.</span></p>
          <p class="chunk" data-nb-ref-number="50" data-nb-words="17" data-nb-chars="97"><span class="idea" data-nb-ref-number="50" id="idea50" data-nb-words="17" data-nb-chars="97">Muž hleděl strnule na&nbsp;skloněnou šíji své ženy; nevěděl co&nbsp;říci. „Mám je&nbsp;schovat?“ zeptal se&nbsp;tiše.</span></p>
          <p class="chunk" data-nb-ref-number="51" data-nb-words="2" data-nb-chars="12"><span class="idea" data-nb-ref-number="51" id="idea51" data-nb-words="2" data-nb-chars="12">„Jak chceš.“</span></p>
          <p class="chunk" data-nb-ref-number="52" data-nb-words="30" data-nb-chars="202"><span class="idea" data-nb-ref-number="52" id="idea52" data-nb-words="30" data-nb-chars="202">Přešlapoval v&nbsp;ponožkách, hledaje slovo urážky nebo něžnosti; konečně beze slova šel s&nbsp;penězi do&nbsp;vedlejšího pokoje. Byl tam dlouho; když se&nbsp;vrátil, našel Marii stejně skloněnou, drásající jehlou hedvábí.</span></p>
          <p class="chunk" data-nb-ref-number="53" data-nb-words="10" data-nb-chars="61"><span class="idea" data-nb-ref-number="53" id="idea53" data-nb-words="10" data-nb-chars="61">„Marie,“ řekl měkce, „nechtěla bys jít se&nbsp;mnou na&nbsp;procházku?“</span></p>
          <p class="chunk" data-nb-ref-number="54" data-nb-words="3" data-nb-chars="22"><span class="idea" data-nb-ref-number="54" id="idea54" data-nb-words="3" data-nb-chars="22">Marie zavrtěla hlavou.</span></p>
          <p class="chunk" data-nb-ref-number="55" data-nb-words="27" data-nb-chars="157"><span class="idea" data-nb-ref-number="55" id="idea55" data-nb-words="27" data-nb-chars="157">Muž bezradně otálel; bylo přece jen nemožno nyní hovořit… „Což, Marie,“ ozval se&nbsp;konečně s&nbsp;úlevou, „abych dnes šel třeba do&nbsp;kavárny? Vždyť už&nbsp;jsem tam léta…“</span></p>
          <p class="chunk" data-nb-ref-number="56" data-nb-words="3" data-nb-chars="21"><span class="idea" data-nb-ref-number="56" id="idea56" data-nb-words="3" data-nb-chars="21">„Jdi,“ šeptala Marie.</span></p>
          <p class="chunk" data-nb-ref-number="57" data-nb-words="17" data-nb-chars="106"><span class="idea" data-nb-ref-number="57" id="idea57" data-nb-words="17" data-nb-chars="106">Strojil se&nbsp;nevěda o&nbsp;čem mluvit. Marie se&nbsp;ani nepohnula, skloněna nad pestrým hedvábím, sličná, oblá, němá…</span></p>
          <p class="chunk" data-nb-ref-number="58" data-nb-words="29" data-nb-chars="168"><span class="idea" data-nb-ref-number="58" id="idea58" data-nb-words="29" data-nb-chars="168">Strojil se&nbsp;rychle, jako by&nbsp;prchal; ještě ve&nbsp;dveřích zaváhal, zastavil se&nbsp;a&nbsp;řekl nejistě: „A víš, Marie, kdybys měla chuť jít ven… tak… můžeš. Večeřel bych třeba venku.“</span></p>
          <p class="chunk" data-nb-ref-number="59" data-nb-words="13" data-nb-chars="77"><span class="idea" data-nb-ref-number="59" id="idea59" data-nb-words="13" data-nb-chars="77">Marie položila hlavu do&nbsp;roztrhaného hedvábí. Toho dne jí&nbsp;nebyl dán dar pláče.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./trapne_povidky_008.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>